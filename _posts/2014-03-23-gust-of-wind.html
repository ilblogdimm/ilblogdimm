---
title: "Gust of wind"
layout: "post"
permalink: "/2014/03/gust-of-wind.html"
uuid: "6775260464481906778"
guid: "tag:blogger.com,1999:blog-70455267196998696.post-6775260464481906778"
date: "2014-03-23 21:02:00"
updated: "2014-04-21 13:33:36"
description: 
blogger:
    siteid: "70455267196998696"
    postid: "6775260464481906778"
    comments: "0"
comments: True
---

{% raw %}
<div class="css-full-post-content js-full-post-content">
<div dir="ltr" style="text-align: left;" trbidi="on"><div style="text-align: justify;">Dopo dieci mesi di inattività ho iniziato a pensare che fosse il caso di scrivere qualcosa, una frase o qualche riga di iniziazione a questo mio finto blog.&nbsp;</div><div><div style="text-align: justify;">Certo sono stati mesi intensi, almeno per me. se non avessi un ricordo limpido del tempo trascorso potrei pensare che siano passati anni e invece mi ritrovo così, dopo qualche stagione a parlare di una preistoria appena finita.</div></div><div><div style="text-align: justify;">Mi riferisco alle emozioni, alle sensazioni e a tutto quello che di buono o di cattivo può succedere in un anno.</div></div><div><div style="text-align: justify;">Non entro nel merito delle mie questioni personali per rispetto nei confronti del malaugurato lettore che si imbatterà in questo post. Parto da un fatto: i temporali</div></div><div><div style="text-align: justify;">Oggi, probabilmente in preda a un delirio sportivo/masochista, ho ricominciato a correre seriamente dopo un lungo periodo, nonostante il tempo minaccioso, il vento stronzo e le orde di pellegrini in coda lungo la pista ciclabile.</div></div><div><div style="text-align: justify;">Tra una falcata, un'occhiata al naviglio in secca e una preghiera al signore per non scaricarmi lo sciacquone in testa ho inevitabilmente pensato a quando un anno prima correvo lo stesso tragitto per bruciare tempo, per non dovermi fermare a riflettere sulle cose o per far finta di uscire temporaneamente dalla morsa opprimente di una love story mai nata che non avrebbe avuto futuro neanche nella telenovela sudamericana più popolare.</div></div><div><div style="text-align: justify;">Mentre arrancavo pensavo alla diversità delle situazioni. Un anno prima correvo inquieto ma col bel tempo, adesso corro sereno in un clima da lupi. Corro e penso. Maledetti lupi!</div></div><div><div style="text-align: justify;">Non fosse stato per loro magari non avremmo dato un'accezione negativa ai temporali, che tutto sommato io ritengo ormai la forma di espressione più sincera della natura o di quello che ci rimane. Senza troppe difficoltà me li immagino come una presenza costante, una sorta di sicurezza o di ineluttabile destino. Potrai fare qualsiasi cosa, nel bene o nel male, passeranno giorni, mesi e anni e la tua vita magari cambierà e acquisirai sicurezza in te stesso e ti sentirai forte e realizzato fino a quando una sera d'estate o un pomeriggio di primavera uscirai a fare due passi e ti accorgerai che le nuvole scure ci sono sempre, che non fanno niente di male, ma ti ricordano che di fronte al mondo chiunque tu sia conti comunque poco o nulla e se esci di casa una raffica di vento potrebbe spazzare via in un istante assieme al tuo parrucchino la tua sicurezza di contare qualcosa.</div></div><div><div style="text-align: justify;">E questo non fa che rassicurarmi.</div></div></div>
</div>
{% endraw %}