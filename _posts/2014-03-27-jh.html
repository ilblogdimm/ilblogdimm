---
title: "J.H."
layout: "post"
permalink: "/2014/03/jh.html"
uuid: "6257000134892674208"
guid: "tag:blogger.com,1999:blog-70455267196998696.post-6257000134892674208"
date: "2014-03-27 20:15:00"
updated: "2014-04-14 21:47:58"
description: 
blogger:
    siteid: "70455267196998696"
    postid: "6257000134892674208"
    comments: "0"
comments: True

tags:
- Divagando
---

{% raw %}
<div class="css-full-post-content js-full-post-content">
<div dir="ltr" style="text-align: left;" trbidi="on"><div class="separator" style="clear: both; text-align: center;"></div><div style="text-align: justify;">Si, devo ammetterlo. Da quando ho coscienza della società e del mondo che mi circonda ho sempre ripugnato qualsiasi forma, anche la più piccola, di buonismo. Questo probabilmente ha contribuito con il tempo a trasformarmi in una specie di essere cinico/stronzo, sicuramente mi ha permesso nel momento musicalmente cruciale dell'adolescenza di preferire i suoni aggressivi e i testi apocalittici all'abisso di canzonette pop con il quale viene accuratamente innaffiato ogni giorno il mondo occidentale.</div><div style="text-align: justify;">Risale probabilmente al duemilasei l'inizio della mia ossessione per la musica e fin da subito essa viene attratta da un gruppo guidato da un allora quarantenne americano tronfio, visibilmente sovrappeso, padre di famiglia e grande appassionato di armi da fuoco, caccia e vodka (letto così sembra veramente un trio formidabile) quest'ultima sua passione talmente impellente da fargli decidere in quegli anni di entrare in clinica e buttare nel bidone del vetro una volta per tutte l'ultima bottiglia vuota: James Hetfield.</div><div style="text-align: justify;">Mentre in quegli anni Hetfield e il suo gruppo annaspano alla ricerca della stima dei fan ormai persa da circa un decennio, io vado alle superiori, sono contrario alle armi, non vado a cacciare orsi in Siberia, non ho un figlio, non sono sovrappeso e non ho ancora avuto modo di appassionarmi all'alcol.</div><div style="text-align: justify;">Forse è solo una cosa ad unirci spiritualmente, la consapevolezza che le cose possono anche andare male, nonostante sia peccato capitale pensarlo e faccia comodo credere nella fortuna o in entità superiori a cui affidare il peso della nostra incapacità di prendere decisioni.</div><div style="text-align: justify;">Mentre io giungo a queste conclusioni al termine di giornate di cazzeggio sfrenato (di stare in casa a studiare all'epoca non se ne parlava neanche), James le aveva per sua sfiga, o fortuna dal mio punto di vista, sperimentate sulla sua pelle.</div><div style="text-align: justify;">Quando i tuoi genitori sono dei fanatici cattolici che pensano che la medicina sia inutile tanto è Dio a curare tutto, due sono le strade: o diventi uno psicopatico o fondi una band heavy metal. Per fortuna però, la cicogna (animale assai saggio) incaricata di recapitare il neonato, incerta se mollarlo a Voghera o a Downey alla fine propese per quest'ultima lasciando il fagotto nella calda e accogliente California ed evitando a James la carriera di scemo del paese.</div><div style="text-align: justify;">Va anche detto che crescere a Los Angeles negli anni '80 incazzato con il mondo è un po' come partecipare ai cento metri farfalla nuotando a stile libero, il successo non è certo ma se fallisci è solo colpa tua.</div><div style="text-align: justify;">Se però aggiungi un elemento alla sfida e scopri che il vincitore ha dieci anni in meno degli altri concorrenti, alla mera fortuna legata al fatto di trovarsi nel posto giusto al momento giusto devi aggiungere la componente geniale ed imprevedibile che fa si che un gruppetto di quattro sfigatelli del college con i capelli lunghi diventi la più grande heavy metal band al mondo.</div><div style="text-align: justify;">E così a partire dal 1981 ha inizio la storia discografica, quella raccontata da tutti, quella trita e ritrita delle decine di libri dedicati ai Metallica. Nel 1981 in un garage a Los Angeles o in uno scantinato a San Francisco inizia la seconda parte di una storia, quella del successo e delle sue conseguenze, li ha inizio il rigurgito delle paure e delle ipocrisie accumulate durante i diciotto anni precedenti e la nascita di nuove paure dovute alla presa di coscienza delle prime.</div><div style="text-align: justify;">Escono dal cilindro<b> "Master of puppets"</b>, <b>"...And justice for all"</b>, <b>"Enter Sandman"</b>, vedono la luce una dopo l'altra canzoni frutto di una vita trascorsa a dover combattere con il mondo, trovano sfogo in <b>"The thing that should not be"</b> i sentimenti più cupi generati da un mondo terrificante soppiantati cinque anni dopo dalla dolcezza di<b> "Nothing else matters"</b>.</div><div style="text-align: justify;">Hanno inizio le insicurezze dovute alla popolarità, il baratro dell'alcol e l'ipocrisia dello stile di vita rock 'n roll.</div><div style="text-align: justify;">Per fortuna gli anni passano, cambiano i generi, crescono i figli e nel duemilaquattro dopo anni di apnea, la superficie è finalmente raggiunta.</div><div style="text-align: justify;">Per James è ora di dare un colpo di spugna al passato.&nbsp;</div><div style="text-align: justify;">Gli anni passano anche per me, arriva il duemilanove e i Metallica suonano a Milano. Obbligo un mio amico ad accompagnarmi e gli rendo grazie ogni giorno per averlo fatto. Vivo la mezzora prima del concerto in stato di shock. Calano le luci e aumentano le palpitazioni. La cassa toracica vibra durante l'intro, io continuo ad essere incredulo. Attraverso il fumo intravedo quattro figure correre sul palco, non ci credo ancora, non può essere vero. Inizia il concerto e ogni pezzo non fa che aumentare la convinzione in me crescente di aver sempre conosciuto James e le canzoni dei Metallica, di averle rese ormai una parte indelebile di me stesso, non per il fatto di conoscerle a memoria ma per rappresentare i sentimenti provati da milioni di persone in una veste cruda, in un certo senso più sincera perchè fondata su una vita vissuta realmente e non sull'astrazione di una vita bella sempre e comunque, anche quando nella realtà la vita è una merda.</div><div style="text-align: justify;">Finito il concerto sono esausto. Non sento, non penso ma puzzo. A casa sprofondo nel letto. Ripenso a quella sera i giorni e i mesi successivi, penso e ripenso fino a stamparmi sulle retine ogni fotogramma, mi ricordo le parole e, nonostante tutto, il ricordo che a distanza di cinque anni mi emoziona ancora sono i sessanta secondi prima dell'inizio, l'attesa, sapere di aver aspettato per anni quel momento, di poter condividere per due ore lo stesso spazio e la stessa aria con James Hetfield, il padre di famiglia, l'ex alcolizzato, l'americano tronfio, il figlio di un camionista e di una cantante, un peccatore come un altro.</div><div style="text-align: justify;"><br /></div><div class="separator" style="clear: both; text-align: center;"><a href="http://th04.deviantart.net/fs70/PRE/f/2012/024/6/a/james_hetfield_by_echoesinyou-d4nhvev.jpg" imageanchor="1" style="margin-left: 1em; margin-right: 1em;"><img border="0" src="http://th04.deviantart.net/fs70/PRE/f/2012/024/6/a/james_hetfield_by_echoesinyou-d4nhvev.jpg" height="320" width="318" /></a></div><div style="text-align: justify;"><br /></div><div style="text-align: justify;"><br /></div><div style="text-align: justify;"><br /></div><div style="text-align: justify;"><br /></div><div style="text-align: justify;"><br /></div><div style="text-align: justify;"><br /></div><div><div style="text-align: justify;"><br /></div></div><div><div style="text-align: justify;"><br /></div></div></div>
</div>
{% endraw %}