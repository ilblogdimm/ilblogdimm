---
title: "Sogni"
layout: "post"
permalink: "/2014/04/sogni.html"
uuid: "2565599116872708992"
guid: "tag:blogger.com,1999:blog-70455267196998696.post-2565599116872708992"
date: "2014-04-01 21:07:00"
updated: "2014-04-01 21:07:45"
description: 
blogger:
    siteid: "70455267196998696"
    postid: "2565599116872708992"
    comments: "0"
comments: True

tags:
- Divagando
---

{% raw %}
<div class="css-full-post-content js-full-post-content">
<div dir="ltr" style="text-align: left;" trbidi="on"><div style="text-align: justify;">Due siringhe usate buttate sul sedile posteriore della macchina e paesaggi alla Blade Runner. Palazzi sorti dal nulla, un'inquadratura dall'alto e un panorama irriconoscibile, il mio paese un labirinto di casermoni dalle tinte fosche. Nella testa ho ricettari di situazioni passate, cieli plumbei, persone passate. Recito a memoria l'indice della mia autobiografia e nonostante questo mi rituffo nell'ennesima lettura inconsapevole, spolvero conversazioni recitate a memoria osservando la scena da una prospettiva esterna, con la sensazione di poter interpretare un ruolo attivo nella trama di uno spettacolo già terminato.&nbsp;</div><div class="separator" style="clear: both; text-align: center;"><object width="320" height="266" class="BLOGGER-youtube-video" classid="clsid:D27CDB6E-AE6D-11cf-96B8-444553540000" codebase="http://download.macromedia.com/pub/shockwave/cabs/flash/swflash.cab#version=6,0,40,0" data-thumbnail-src="https://ytimg.googleusercontent.com/vi/EGo34iOZXNc/0.jpg"><param name="movie" value="https://youtube.googleapis.com/v/EGo34iOZXNc&source=uds" /><param name="bgcolor" value="#FFFFFF" /><param name="allowFullScreen" value="true" /><embed width="320" height="266"  src="https://youtube.googleapis.com/v/EGo34iOZXNc&source=uds" type="application/x-shockwave-flash" allowfullscreen="true"></embed></object></div><div style="text-align: justify;">Ansia. Seguita dalla serenità di un bagno al lago d'estate. Rimango pochi minuti immerso nell'acqua del lido di quello che sembra un classico litorale ligure. Ma sono al lago, non al mare. Guardo le case che si affacciano sul lungo lago. Resto un po' in compagnia di quelli che dovrebbero essere due miei amici, in realtà solo il volto della ragazza mi è familiare, so che è molto più giovane di me ma è solo una conoscente e dice frasi da amica, appuntamenti presi per anni con quelli del mio paese. Ora il luogo diventa familiare nonostante l'aspetto. Passano i minuti, il pomeriggio sta terminando e il sole inizia a calare, l'aria è frizzante e l'appuntamento è alle otto di sera. Esco dall'acqua senza asciugarmi. Risalgo il viottolo stretto in ciottolato del paese, il tempo accelera. Mi fermo a metà strada tenendo a mente l'orario. Il sole si stufa in fretta di aspettarmi e comincia a illuminare solo i cornicioni delle case. Sento di non aver mai atteso così tanto un orario, l'innocuo passare del tempo di un pomeriggio d'estate. Mi fermo in una viuzza ancora bagnato. E mi sveglio.</div></div>
</div>
{% endraw %}