---
title: "Auguri a me!"
layout: "post"
permalink: "/2014/04/auguri-me_8.html"
uuid: "6905338084945104145"
guid: "tag:blogger.com,1999:blog-70455267196998696.post-6905338084945104145"
date: "2014-04-08 14:44:00"
updated: "2014-04-08 14:48:07"
description: 
blogger:
    siteid: "70455267196998696"
    postid: "6905338084945104145"
    comments: "2"
categories: 
---

{% raw %}
<div class="css-full-post-content js-full-post-content">
<div dir="ltr" style="text-align: left;" trbidi="on"><div style="text-align: justify;">Misera riflessione post compleanno: inizio ad invecchiare anche se non voglio ammetterlo e non me ne rendo conto. Presto gli anni trascorsi dalla maturità non potrò più contarli sulle dita della mano, come gli anni passati dal primo interrail o da quando guidavo la prima volta o da quando facevo altre decine di cose per la prima volta. Fine della riflessione nostalgica.</div><div><div style="text-align: justify;">Inizio della riflessione costruttiva. A ormai tre giorni dallo spegnimento delle candeline ho deciso che non voglio niente. Ho solo un desiderio generico: andare da qualche parte, possibilmente lontano, preferibilmente dove parlano una lingua incomprensibile che non ho ancora sentito. Magari in un posto al di là di qualche oceano, possibilmente al freddo, perchè al freddo si ragiona meglio e i posti sembrano confezionati e le persone sono più ospitali di quello che si pensa. Fine della riflessione costruttiva.</div><div style="text-align: justify;"><br /></div><div style="text-align: justify;">Da quando ho dieci anni, per un motivo o per l'altro ho più o meno sempre viaggiato. I primi sono stati gli anni funesti della colonia estiva. Quindici o venti giorni durante i quali venivo deportato in un posto da me scelto &nbsp;in giro per l'Italia. Giornate passate a giocare con i legnetti, ad imparare ad andare a cavallo (manco fossi il rampollo di una casata nobile del Medioevo) e a rimpiangere i miei amici rimasti a casa che sguazzavano in piscina e giocavano alla playstation tutto il giorno. E io giocavo con i legnetti!</div><div style="text-align: justify;">Per fortuna il tempo passava e la colonia con i suoi dépliant demoniaci veniva pian piano dimenticata.</div><div style="text-align: justify;">A quel tempo odiavo viaggiare d'estate. D'estate il mondo poteva benissimo starsene li dove stava, a me importava solo che il "Fevernova" costato a mio padre più soldi del necessario fosse sempre gonfio. Il resto veniva da se.</div><div style="text-align: justify;">Col tempo anche i palloni passavano e l'ultimo "Roteiro" moriva qualche mese dopo tra le braccia di un cespuglio di rose in un pomeriggio di primavera. Cambiavano i palloni e quello ovale mi portava in Irlanda. Questa volta per mia volontà. Crescendo iniziavo a fantasticare con un mio amico di un viaggio in treno a spasso per l'Europa. Dopo un anno di castelli in aria alla fine partimmo e io per la prima volta sperimentai l'autonomia totale. E quando il treno iniziò a trascinarsi fuori dalla stazione centrale provai una sensazione strana, un'emozione destinata a svanire in qualche secondo, intangibile, incomunicabile, impossibile da rivivere, una breve scossa interiore, il manifestarsi delle aspettative positive, l'ottimismo stesso.</div><div style="text-align: justify;">Tornai dopo un mese alla vita di sempre, ai libri da leggere e alle giornate già scritte e realizzai dopo un po' il mese passato a far finta di vivere in giro per l'Europa. Mi feci per la prima volta un'idea del significato di viaggiare, mi resi conto che il mio interesse più grande era vivere i posti in cui andavo, ricordarmi i nomi delle persone che avevo conosciuto e le storie ad essi legati. Del vecchio che diceva di essere andato a cercare l'oro in un atollo del Pacifico, di un tizio newyorchese che aspirava a diventare sommelier e di notte si faceva le sigarette sul letto a castello con una torcia da minatore, di un brasiliano che da un anno e mezzo girava il mondo in solitaria arrangiandosi a vivere al meglio e un po' di altre storie vissute per essere raccontate.<br />La prima notte non riuscii a dormire. Mi sentivo pieno di cose, parte di qualcosa più grande di me. E realizzato.</div><div style="text-align: justify;">Andando avanti mi resi conto che certi giorni la mia vita non mi bastava più e così replicai il viaggio l'anno successivo e l'anno dopo ancora fu il momento della Francia, delle città provinciali, della grazia di Montpellier, degli "Abib" di turno e del fascino medioevale di Perpignan. E così il caldo e il caos di Mykonos e gli autobus gelati di Malta.</div><div style="text-align: justify;">E va a finire che gli anni passano e nonostante le pretese di voler cambiare il mondo io non cambio mai la mia abitudine di festeggiare il compleanno con mio fratello facendo un giro per Milano.</div><div style="text-align: justify;">E così dopo aver girato un continente finisco per trovare dietro casa quello che ho sempre cercato altrove e vedo sorgere piazze e spuntare grattacieli e quartieri nuovi che mi ricordano qualcosa di già visto, una sorta di Potsdamer Platz a Milano, un posto nuovo in un luogo conosciuto. Un luogo che, al di la dei giudizi di ognuno, proietta le persone per un istante in un altro spazio, un qualcosa che mi ha inevitabilmente portato a paragonarlo a posti già visti, ad anni vissuti e al loro trascorrere e a far emergere in me un l'unico proposito che posso augurarmi. Non cose materiali di cui presto o tardi ci si stufa, piuttosto di vivere la vita che mi scelgo e di mandare ogni tanto la testa altrove, di trascorrere il ventitreesimo anno come il diciassettesimo, spedendo il cervello in un angolo del pianeta che io immagino possa esistere, progettando viaggi futuri ricordando i bei momenti passati. Fantasticando, dopotutto. Che tanto non costa niente.</div><div style="text-align: justify;"><br /></div><div style="text-align: justify;">Auguri a me!</div></div></div>
</div>
<div class="css-full-comments-content js-full-comments-content">
<div class="css-full-comment js-full-comment">
  <div class="css-comment-user-link js-comment-user-link">
  <a href="http://www.blogger.com/profile/00595907208680610770">
  <div class="css-comment-name js-comment-name">
    Francesco Cerizza
  </div>
  </a>
  <div class="css-comment-date js-comment-date">
    2014-04-14T07:40:52.804Z
  </div>
  </div>
  <div class="css-comment-content js-comment-content">
    Vedi caro Marco, tutto questo discorso barra ( / ) ragionamento non fa una grinza, ognuno deve festeggiare come vuole e come si sente il giorno più significativo di tutto l&#39;anno. Però se permetti, gli amici (quale penso barra ( / ) spero di essere), possono fotterti, festeggiando il loro caro amico tutti i giorni dell&#39;anno. Vedi, in mio aiuto vengono tre personaggi cinematografici del 1951:  la Lepre Marzolina, il Cappellaio Matto e il Ghiro. In uno dei cartoni più osceni che io abbia avuto il dispiacere di vedere da piccolo (rimanendone traumatizzato) si festeggiava il &quot;non compleanno&quot;. Mino, oggi 14 aprile 2014 ti auguro un FELICE NON COMPLEANNO!
  </div>
  <br/>
</div>
<div class="css-full-comment js-full-comment">
  <div class="css-comment-user-link js-comment-user-link">
  <a href="http://www.blogger.com/profile/00210870461524700670">
  <div class="css-comment-name js-comment-name">
    MM
  </div>
  </a>
  <div class="css-comment-date js-comment-date">
    2014-04-14T16:17:34.061Z
  </div>
  </div>
  <div class="css-comment-content js-comment-content">
    In effetti l&#39;idea di festeggiare il non compleanno è geniale, perchè festeggiare un giorno solo quando puoi festeggiare tutto l&#39;anno? Il concetto potrebbe essere esteso a tutte le festività però, purtroppo, a quel punto si arriverebbe a una situazione di perenne ozio e ciao ciao uscita dalla crisi economica. Peccato.
  </div>
  <br/>
</div>
</div>
{% endraw %}