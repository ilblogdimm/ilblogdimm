---
title: "Alla faccia di Freud"
layout: "post"
permalink: "/2014/04/alla-faccia-di-freud.html"
uuid: "5539926503058648971"
guid: "tag:blogger.com,1999:blog-70455267196998696.post-5539926503058648971"
date: "2014-04-22 11:26:00"
updated: "2014-04-22 11:26:46"
description: 
blogger:
    siteid: "70455267196998696"
    postid: "5539926503058648971"
    comments: "0"
categories: 
---

{% raw %}
<div class="css-full-post-content js-full-post-content">
<div dir="ltr" style="text-align: left;" trbidi="on"><div style="text-align: justify;">Lo so lo so lo so. Dovrei andare a letto presto e svegliarmi la mattina presto riposato e pieno di vitalità al posto che rimanere alzato fino a tardi a guardare serie tv che avrei anche potuto guardare prima, quando facevo cose più inutili. Il fatto è che non ho sonno e le vacanze mi distruggono più della quotidianità e alla fine a mezzanotte inoltrata scopro che i <b><i>Massive Attack</i></b> saranno in concerto quest'estate a Milano. In realtà li conosco poco. Anzi pochissimo. Cambiano più spesso formazione loro che i deputati in parlamento del movimento cinque stelle. Conosco pochissime canzoni e solo una mi piace realmente. <i><b>"Unfinished Sympathy"</b></i>. La ascolto spesso. Ogni volta mi ipnotizza. Esercita su di me la stessa influenza che ha l'incantatore di serpenti sul suo cobra. Tra la canzone e il video non so chi influenzi di più il mio sonno. Così alla fine al posto che ascoltarla una volta la ascolto quattro, cinque, sei volte e quando ho smesso mi rimane in testa la base fino a quando non mi addormento. E il video. Quattro passi per Los Angeles, una camminata di cinque minuti. Quando lo leggo non so perchè ma la cosa non mi stupisce. Tutti i gruppi alla fine, gira e rigira, finiscono per finire in una periferia di L.A. a girare un video musicale. Lei che cammina per la città, la cantante di allora. Nera, come la maggior parte delle cantanti dei Massive Attack. Tutte con la stessa voce calda. Il ritmo ossessivo delle percussioni e quel <b style="font-style: italic;">"...Like a soul without a mind in a body without a heart I'm missing every part". </b>Un loop&nbsp;che non mi darà tregua fino a quando non avrò ceduto al sonno. Alla fine cedo, è l'una di notte e posso anche ritenermi soddisfatto del tempo perso. Spengo tutto e ci provo una volta per tutte. Vado a letto. Chiudo gli occhi, si aprono. Li richiudo. Mi giro, penso - si dai, questa è la volta buona me lo sento. Trenta secondi ed è come prima. Mi rigiro. Meglio fissare il soffitto che il cuscino. Non piove neanche più. Non ho sonno, non sono stanco e non c'è niente che riesca a stancarmi. Non ho neanche voglia di alzarmi. Riaccendere il pc vorrebbe dire stare svegli altre due ore. Altre due ore di niente. Ed è proprio pensando a niente, a mente sgombra, che mi appunto - Prima di dormire non devo ascoltare la musica. Altrimenti finisco steso come una carcassa sul letto. E quando finalmente mi addormento faccio sogni burrascosi, alla faccia di Freud, e mi sveglio tardi la mattina, più sbattuto della sera, più sfatto di qualsiasi poco di buono incontrato da <i><b>Shara Nelson</b></i> durante la sua camminata. Ma con un ritmo in testa. Alla faccia di Freud.</div><div style="text-align: justify;"><br /></div><div style="text-align: justify;"><br /></div></div>
</div>
{% endraw %}