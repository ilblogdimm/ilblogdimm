---
title: "Rebirth"
layout: "post"
permalink: "/2014/04/rebirth.html"
uuid: "1014785575800450609"
guid: "tag:blogger.com,1999:blog-70455267196998696.post-1014785575800450609"
date: "2014-04-24 15:19:00"
updated: "2014-04-24 15:21:24"
description: 
blogger:
    siteid: "70455267196998696"
    postid: "1014785575800450609"
    comments: "0"
comments: True
tags:
- Divagando
---
Il blog è ancora all'inizio e cambia pelle come i serpenti. Ogni due
settimane cambiano i colori, le immagini, le disposizioni ed è un attimo
passare dal blu all'arancione, dalle montagne e i laghetti un po'
malinconici alle viuzze mediterranee. Dal freddo al caldo. Questo clima
primaverile ce lo insegna, ci vuole un attimo. 
Il requisito fondamentale di qualsiasi cosa da leggere è la leggibilità.
Sembra abbastanza palese. Lo è. Diciamo che all'inizio per me non lo
era. Non l'ho messo tra le priorità fondamentali, sempre per la storia
che non pensavo di rendere leggibile il blog ad altri se non a me
stesso. Io sul pc leggevo bene quindi anche gli altri avrebbero letto
senza problemi, pensavo. E invece no. Le persone passano più tempo fuori
che a casa e leggono su tablet o smartphone dove le parole finiscono per
annegare nel laghetto o con il mimetizzarsi sulla montagna. Si perchè
prima lo sfondo era appunto un laghetto, una barchetta fluttuante
abbandonata e delle montagne. Il tutto rappresentato a tinte fosche.
Dopo poco mi viene fatto notare (da tutti) l'annoso problema delle tinte
fosche, riassunto nell'inciso - non si legge un biiiiiiiip - Dopo
qualche giorno prendo coraggio e agisco, questa volta definitivamente,
spero. E così il blog sembra leggibile adesso, si forse un po' meno
poetico e un po' più standard ma me ne farò una ragione. Meglio lasciare
i laghetti malinconici alla Scozia.
