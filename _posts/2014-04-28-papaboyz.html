---
title: "Papaboyz"
layout: "post"
permalink: "/2014/04/papaboyz.html"
uuid: "4409416948628960764"
guid: "tag:blogger.com,1999:blog-70455267196998696.post-4409416948628960764"
date: "2014-04-28 07:14:00"
updated: "2014-04-28 07:18:07"
description: 
blogger:
    siteid: "70455267196998696"
    postid: "4409416948628960764"
    comments: "0"
categories: 
---

{% raw %}
<div class="css-full-post-content js-full-post-content">
<div dir="ltr" style="text-align: left;" trbidi="on"><div style="text-align: justify;">Ieri sono stati santificati due papi quindi la prassi vorrebbe che per qualche giorno si evitassero i riferimenti cattolico-religiosi a sproposito. Va be farò una piccolissima deroga a questa regola. D'altronde anch'io sono stato più o meno praticante in passato, perchè da noi pratica chiunque. Fin da piccoli siamo allevati a pane, oratorio e messa e almeno fino alla cresima nessuno ha la forza necessaria per liberarsi dalla stretta del proprio don di paese. Credente un po' meno. O meglio, credo in Dio un po' come credo agli alieni. Non ci sono prove per dire che esistono, non ci sono neanche per dire il contrario quindi nel dubbio finché non li vedo non ci credo. Poi se dovessero esistere piangerò dalla gioia. Per ora continuo a guardare Discovery Channel che mi affascina sempre con i suoi collegamenti assurdi tra le piramidi, gli alieni e Dio. Detto questo, credenti o no, dopo la cresima ci si divide in chi continua a frequentare l'oratorio per vocazione, perchè la catechesi gli è entrata in circolo, chi persevera nel frequentarlo perchè tentato dal suo bel campetto di calcio e chi come me il giorno dopo le celebrazioni si dimentica tutto e smette anche di passare dalla via dell'oratorio che è a senso unico e un campo per giocare a calcetto lo si trova ovunque.</div><div style="text-align: justify;">Ma nonostante tutto, malgrado tutta questa lontananza dalla chiesa, ammiro lo stesso i credenti duri e puri. Quelli che tutte le Domeniche si svegliano per andare a messa e seguono rigorosamente il manuale del buon credente. Li ammiro molto e ne conosco solo uno.</div><div style="text-align: justify;">Poi ci sono i cretini. Ascoltando un programma alla radio sento parlare degli "illuminati", una specie di setta che alimenta una serie infinita di tesi complottiste che li vorrebbero artefici di un nuovo ordine mondiale. Su youtube scrivo la parola "illuminati" sperando di imbattermi in qualche cretinata. Perchè su youtube puoi scrivere anche la parola "serpentese" e troverai sicuramente il video di un coglionazzo che è convinto di parlare alle lucertole. Ed ecco comparire il video di un tizio che, salutando gli amici "fratelli in Cristo", tenta di convincere gli spettatori dell'appartenenza di Marco Mengoni alla setta degli illuminati. Marco Mengoni! La spiegazione data dall'autore del video è semplice. Nei video musicali di Mengoni con il passare degli anni e con la sua crescente affermazione a livello nazionale compaiono sempre più spesso degli occhi. Il collegamento tra questo fatto e la setta è ancora più semplice. L'occhio è uno dei simboli degli illuminati quindi Mengoni è un illuminato. Semplice no? Si anche troppo. Al proprietario del canale youtube vorrei spiegare che per dire cazzate bisogna essere veramente bravi. Dovrebbe guardarsi i documentari che dicevo prima, quelli si che sono dei professionisti. Collegano qualsiasi cosa. Se non stai attento quelli ti rigirano come vogliono e quando meno te lo aspetti ti convincono che non derivi dalla scimmia ma dai lombrichi. E dopo quattro serie di documentari finisci per crederci veramente. <br />Ecco forse quindi sarebbe&nbsp;<i>cosa buona e giusta,</i>&nbsp;oltre a santificare chi fa "miracoli", istituire una specie di moderno inquisitore che dotato di pc se ne sta a casa e va a spasso per internet etichettando con un sacro sigillo digitale i cretini, quelli che vanno in giro a dire cavolate in nome della religione che ha partorito crociate, roghi e pedopreti, ma qualche Francesco dall'etica di ferro (almeno apparente) lo sforna ancora.&nbsp;</div></div>
</div>
{% endraw %}