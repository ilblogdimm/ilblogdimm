---
title: "Sala d'aspetto"
layout: "post"
permalink: "/2014/04/sala-daspetto.html"
uuid: "7571105694873301643"
guid: "tag:blogger.com,1999:blog-70455267196998696.post-7571105694873301643"
date: "2014-04-30 08:42:00"
updated: "2014-04-30 08:42:03"
description: 
blogger:
    siteid: "70455267196998696"
    postid: "7571105694873301643"
    comments: "0"
categories: 
---

{% raw %}
<div class="css-full-post-content js-full-post-content">
<div dir="ltr" style="text-align: left;" trbidi="on"><div style="text-align: justify;">Ho sempre trovato noiosi i libri fantasy, ne ho iniziati alcuni e finiti un paio. Per quanto molti fossero considerati magnifici a me sono sempre sembrati monotoni. Per un unico motivo, ho sempre preferito la descrizione nuda e cruda della realtà e la narrazione di storie contemporanee alla creazione di storie fantasiose. D'altronde la realtà spesso è molto più contorta e complicata della fantasia e, nella sua narrazione, non comporta&nbsp;nemmeno uno sforzo mentale creativo. Dei fantasy non mi è mai piaciuta la caratterizzazione dei personaggi, la marcatura netta tra buono e cattivo, l'eroe bravo e intelligente, il vecchio buono e saggio, il cattivo brutto e stupido, l'assoluta mancanza di sfumature. Bisogna anche dire che, a parte i best sellers, non sono mai stato molto informato sul genere quindi potrei essere benissimo io quello noioso. E poi si lo so, "Game of thrones" smonta abbastanza quello che ho appena scritto ma rientra nell'eccezione che conferma la regola. Almeno la mia.</div><div style="text-align: justify;">E poi nessuna ricostruzione immaginaria eguaglierà mai la sfacciataggine dei dialoghi in sala d'aspetto dal proprio medico di base. Non c'è nessuna situazione più complessa, dai personaggi più diversificati. Altro che Petyr Baelish o la vecchia dei Tyrell, se in una stanza di venti metri quadrati concentri una decina di anziani, uno o due giovani strafottenti, una madre rompiscatole con la sua bambina e tre o quattro stronzi dalla lingua biforcuta che snocciolano la stessa frase da dieci anni - Posso entrare un secondo che devo fare una ricetta? - nella stanza si creano più sottotrame che in "Homeland", più malumori di un'assemblea condominiale, più gossip che a pomeriggio cinque. E lo stronzo con la ricetta sta dentro cinque minuti quando tu sei li da due ore. E i vecchi si incazzano.</div><div style="text-align: justify;">I vecchi che dominano il mondo e che, come i ragazzini si salutano, parlano e sparlano tra di loro vantandosi di opportunità di lavoro di tre decenni prima, lamentandosi della pensione che non basta più, sottolineando che è appena entrato uno che è fratello di un altro che ha lavorato per il sindaco di vent'anni prima e ha due figli e pare abbia anche cambiato la macchina, spettegolando della beghina di provincia che è più inacidita di una frittata rancida, più vuota dei giornaletti di due anni prima abbandonati nell'angolo lettura, generica come le fotografie di panorami anonimi appesi alle pareti. I pensionati, spietati perditempo, fans della cementificazione globale e promotori di gite spontanee al cantiere del naviglio Martesana.&nbsp;</div><div style="text-align: justify;">I pensionati e le sale d'aspetto che potrebbero ispirare il mio best seller personale, l'immediata consacrazione all'editoria mondiale e la discesa veloce verso l'interno di uno scatolone in una cantina umida, per poi essere ripescato da un dentista e finire sul suo tavolino dalle letture leggere di fianco ad un quotidiano vecchio di due giorni con la pubblicità di un fantasy mondiale in prima pagina. Quest'ultimo conosciuto da tutti, il mio in una sala d'aspetto, letto dai vecchi.</div></div>
</div>
{% endraw %}