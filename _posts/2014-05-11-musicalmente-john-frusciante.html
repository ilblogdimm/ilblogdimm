---
title: "MusicalMente: John Frusciante"
layout: "post"
permalink: "/2014/05/musicalmente-john-frusciante.html"
uuid: "5787618087012328305"
guid: "tag:blogger.com,1999:blog-70455267196998696.post-5787618087012328305"
date: "2014-05-11 08:29:00"
updated: "2014-05-11 08:30:31"
description: 
blogger:
    siteid: "70455267196998696"
    postid: "5787618087012328305"
    comments: "0"
comments: True
---

{% raw %}
<div class="css-full-post-content js-full-post-content">
<div dir="ltr" style="text-align: left;" trbidi="on"><div style="text-align: justify;">Ci sono artisti che sembra facciano di tutto per rendersi il meno appetibile possibile al grande pubblico. Personaggi che ascendono alla celebrità così velocemente da rimanerne invischiati finendo per perdere la percezione della realtà. Musicisti come stelle cadenti, dal passaggio veloce e spettacolare. Ragazzi problematici che vengono ingaggiati per rimpiazzare chitarristi celebri e morti, giovani esuberanti che entrano in un mondo nuovo ed entusiasmante. Un giardino delle meraviglie fatto di tour mondiali, ragazze a profusione e tutto quello che può desiderare un ragazzo ingenuo di vent'anni. Ci sono carriere dal conto salato presentato solo anni più tardi, quando la magia è finita, i soldi anche e i sogni durano ormai solo pochi secondi, il tempo di un buco in una stanza sporca. Da soli.</div><div style="text-align: justify;">In un mondo in cui apparire è tutto e chi ha pochi contenuti ma un buon look può ambire all'eterna riconoscenza c'è ancora qualche musicista che antepone alla ricerca della popolarità e alla scalata dei palcoscenici l'interesse musicale personale e la sperimentazione, suscitando a volte anche qualche perplessità. C'è chi ha fatto il rocker, ne ha pagato le conseguenze e nonostante tutto ha imbracciato di nuovo la chitarra alla ricerca di nuovi stimoli. Ci sono pilastri della scena rock che malgrado il ruolo di icona costruitagli attorno riescono ancora a far parlare di se per la musica che creano.<br />Nel '94 in una stanza anonima e disordinata da qualche parte a Los Angeles c'è un chitarrista finito che trascorre le giornate a scarabocchiare su quaderni bianchi, fuma sigarette e si fa buchi sulle braccia sprofondando giorno dopo giorno in una depressione nera che lo perseguiterà per sei anni. Il suo nome è John Frusciante.<br />Prima di ascoltare i suoi album bisogna dimenticare quelli dei Red Hot Chili Peppers. Viaggiano su binari che portano in luoghi opposti. L'unico punto di unione tra di loro è dato dalla chitarra di Frusciante che in un modo o nell'altro ha indirizzato la carriera della band di Los Angeles.<br /><div class="separator" style="clear: both; text-align: center;"></div><div class="separator" style="clear: both; text-align: justify;"></div><div class="separator" style="clear: both; text-align: center;"><a href="http://37.media.tumblr.com/f881b73674d406f5fdcc7613dbe46741/tumblr_mti9czQwWJ1spdkk1o1_500.jpg" imageanchor="1" style="clear: left; float: left; margin-bottom: 1em; margin-right: 1em;"><img border="0" src="http://37.media.tumblr.com/f881b73674d406f5fdcc7613dbe46741/tumblr_mti9czQwWJ1spdkk1o1_500.jpg" height="410" width="640" /></a></div>L'ingresso nei Red Hot Chili Peppers avviene nel 1988 dopo la morte per overdose dell'allora chitarrista e grande amico di Anthony Kiedis, Hillel Slovak. Frusciante ha diciotto anni, impressiona subito per la sua abilità con lo strumento e viene immediatamente ingaggiato. Un anno dopo prosegue l'ascesa del gruppo che, dopo l'uscita nel '89 di <i>Mother's milk</i>, raggiunge l'apice discografico nel '91 con <i>Blood Sugar Sex Magic.</i>&nbsp;Il disco unico, l'indelebile marchio di fabbrica dei Red Hot Chili Peppers, l'opera che li consacrerà all'immortalità discografica.<br />Dal quel momento in avanti John Frusciante e i Red Hot Chili Peppers iniziano a prendere strade diverse. Mentre Anthony e compagnia si godono la celebrità, per Frusciante ha inizio la discesa agli inferi. L'eroina è ormai una compagna fedele, lo accompagna da qualche anno, da quando ha iniziato a sentirsi acclamato dalla folla ai concerti. L'ha fatto sentire immortale e adesso esige come ricompensa la sua vita. E la ottiene. Nel '92 John esce per la prima volta dalla band ed entra in un labirinto da cui uscirà solo sei anni più tardi. Alla base di tutto c'è il rapporto complicato con Anthony e la spiccata sensibilità di John che lo porta a chiudersi in se stesso. Così la solitudine prende il sopravvento ed amplificata dalla chimica diventa una montagna invalicabile, una sconcertante normalità. La vita si riduce a una routine distruttiva (testimoniata dal documentario olandese <i>VPRO 94)</i> che darà alla luce nel '94 a <i>Niandra LaDes and Usually Just a T-Shirt</i>, un album disperato, flebile e impalpabile come la voce di Frusciante seguito tre anni dopo, nel '97, da <i>Smile from the Streets You Hold</i>, il proseguimento del dolore di tre anni prima. Due album abbastanza drammatici e di difficilissimo ascolto.<br />I sei anni passati dalla fine del Blood Sugar Sex Magic Tour sono critici. John ha passato il tempo a scarabocchiare disegni su fogli bianchi, si è dedicato alla pittura, ha venduto la maggior parte delle chitarre,&nbsp;si è quasi dimenticato come si suonassero (come rivela Anthony Kiedis nella sua autobiografia&nbsp;<i>Scar Tissue</i>&nbsp;del 2004)&nbsp;e ha quasi rischiato l'amputazione di un braccio a causa della scarsa pulizia delle ferite causate dalle iniezioni di eroina. Eppure, nonostante tutto, il labirinto ha una fine e arriva nel '98 con la chiamata di Anthony e la riconciliazione con il gruppo.<br /><div class="separator" style="clear: both; text-align: justify;"><a href="http://www.motherlovemusic.be/wp-content/uploads/2010/01/johnfrusciante.jpg" imageanchor="1" style="clear: left; float: left; margin-bottom: 1em; margin-right: 1em; text-align: center;"><img border="0" src="http://www.motherlovemusic.be/wp-content/uploads/2010/01/johnfrusciante.jpg" height="392" width="640" /></a></div>Da qui in avanti la carriera solista di Frusciante è destinata a decollare. Il demone della droga è sconfitto definitivamente, la sensibilità e i drammi personali vengono canalizzati nella musica ed il primo album a rinascere dalle ceneri dell'uomo è <i>To Record Only Water for Ten Days </i>del 2001<i>. Going inside, </i>la prima traccia,<i>&nbsp;</i>racconta appunto quegli anni. Le sonorità sono minimaliste, scarne ma molto profonde. L'album è accolto bene dalla critica e gli incassi sono prevedibilmente inesistenti. Segue <i>From the Sounds Inside </i>pubblicato sempre nel 2001&nbsp;fino ad arrivare a <i>Shadows Collides with People </i>del 2004 che vede la collaborazione di Josh Klinghoffer, colui che lo sostituirà nei RHCP qualche anno più tardi. All'interno dell'album continua la linea degli anni precedenti, arricchita da canzoni dotate di una spiccata immediatezza, una per tutte <i>Carvel</i>, brani&nbsp;semplici ma in grado di colpire al primo ascolto, che proiettano l'ascoltatore in un universo fantasioso e sconfinato e lo trasportano tra l'energia di <i>Second Walk,</i>&nbsp;la compassione di<i> Regret </i>e i falsetti piacevolmente distribuiti in tutto l'album. In un anno fanno in tempo ad uscire altri due album, <i>The Will to Death </i>e <i>Inside of Emptiness</i>&nbsp;mentre il 2005 è l'anno di <i>Curtains.</i>&nbsp;La chitarra portante dei Red Hot Chili Peppers parte col botto in <i>The Past Recedes</i>, primo singolo dell'artista accompagnato anche da un video musicale,&nbsp;lascia il segno con&nbsp;<i>Anne</i>&nbsp;ed esplode in&nbsp;<i>Control.</i>&nbsp;Lo stile è unico, distinguibile tra milioni, e la stoffa di un tempo è definitivamente recuperata.<br /><i>The Past Recedes</i> testimonia l'allontanamento dal passato. Forse questo è l'album che mette a posto la coscienza dell'artista, l'ultimo sfogo di una anima sofferente.<br />Quattro anni dopo nel 2009, al termine del tour seguito all'uscita di <i>Stadium Arcadium,</i> Frusciante lascia per la seconda volta i Red Hot Chili Peppers per dedicarsi una volta per tutte esclusivamente ai suoi progetti personali. Così è la volta di&nbsp;<i>The Empyrean</i>, la consacrazione finale. Quello che mancava ai lavori precedenti viene concentrato qui. Alla profondità dei significati viene data la forma perfetta, un contorno epico e naturale. I gruppi hipster post duemila e le loro tracce da dodici minuti vengono spazzati via dal brano di apertura&nbsp;<i>Before the Beginning.</i>&nbsp;Un esercizio di grande stile, il ricordo di un'epoca passata, quella del rock psichedelico. Una chitarra che ricorda quella di David Gilmour, un omaggio al passato confezionato magnificamente e firmato John Frusciante. <i>Unreachable</i> e <i>Central </i>sono sicuramente i punti più alti di un album ricco, dieci canzoni da scoprire con il tempo, che ad ogni ascolto rivelano sensazioni nuove. <i>The Empyrean</i>&nbsp;è il concept album applaudito dalla critica e dal pubblico, un disco poco pubblicizzato, dai pochi incassi ma in grado di alzare il livello musicale di una cultura rock che al passare degli anni sembra avere sempre meno cose da dire. Un' opera curata nel dettaglio che lascia il segno e marca una linea di separazione tra quello che è avvenuto prima e la nuova fase che si aprirà da li in avanti, la sperimentazione pura e la ricerca di nuovi suoni. L'avvicinamento all'elettronica e a generi che poco hanno a che fare con le origini dell'artista che portano alla pubblicazione di <i>Pbx Funicular Intaglio Zone</i> (2012) e <i>Enclosure</i> (2014).<br /><div class="separator" style="clear: both; text-align: left;"><a href="http://www.alternativenation.net/wp-content/uploads/2014/03/John-Frusciante-Enclosure.jpg" imageanchor="1" style="clear: left; float: left; margin-bottom: 1em; margin-right: 1em;"><img border="0" src="http://www.alternativenation.net/wp-content/uploads/2014/03/John-Frusciante-Enclosure.jpg" height="383" width="640" /></a></div>John Frusciante è un artista poliedrico, un personaggio dal passato pesante e oscuro che ha saputo rialzarsi dal baratro in cui la vita l'ha cacciato ed è sbocciato tirando fuori il meglio di se stesso, dimostrandosi il cardine di uno dei più importanti gruppi rock degli ultimi trent'anni e il musicista completo ed eterogeneo raccontato dai suoi dischi, dalle collaborazioni con artisti come Johnny Cash e David Bowie e dal suo lavoro di produttore discografico che, pochi mesi fa, ha dato alla luce&nbsp;<i>Medieval Chamber</i>, il primo album dei <i>Black Knights</i>, il duo rap prodotto appunto da John Frusciante all'interno del quale quest'ultimo partecipa attivamente cantando in <i>Roundtable Discussion</i>, traccia rilasciata in free download prima dell'uscita dell'album.<br />John Frusciante è una cometa. Veloce, spettacolare, abituata a viaggiare in alto, nell'infinito dello spazio, ad essere compresa da pochi e poter essere vista da tutti, da chi ha la pazienza di guardare il cielo e scorgere un punto minuscolo in mezzo all'infinito, da chi riconosce l'umanità nelle cose più infime, perdona. E rinasce.<br /><br /><div class="separator" style="clear: both; text-align: center;"><br /></div><br /><br /><br /><br /><br /></div></div>
</div>
{% endraw %}