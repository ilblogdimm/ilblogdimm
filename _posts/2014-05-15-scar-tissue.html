---
title: "Scar tissue"
layout: "post"
permalink: "/2014/05/scar-tissue.html"
uuid: "7578069447069612618"
guid: "tag:blogger.com,1999:blog-70455267196998696.post-7578069447069612618"
date: "2014-05-15 19:34:00"
updated: "2014-05-16 06:35:04"
description: 
blogger:
    siteid: "70455267196998696"
    postid: "7578069447069612618"
    comments: "0"
categories: 
---

{% raw %}
<div class="css-full-post-content js-full-post-content">
<div dir="ltr" style="text-align: left;" trbidi="on"><div style="text-align: justify;">Il delta del Niger è un posto schifoso. Fa un caldo della miseria e l'aria è irrespirabile. Gli abitanti si trovano schiacciati tra i guerriglieri nemici dell'occidente e le compagnie petrolifere internazionali. Coltivano terreni inquinati impregnati di petrolio, bevono acqua malsana, assistono impassibili al fenomeno del <i>gas flaring. </i>Guardano le fiamme salire spietate dagli impianti petroliferi. Siedono su una miniera d'oro dalla quale non avranno mai alcun beneficio. La maggior parte di loro vivranno un futuro di miseria stabilito per loro da altri. Quei poveracci non valgono la rinuncia alla metà del benessere di un occidentale medio, ancor meno l'interesse delle grandi democrazie occidentali esportatrici di aeroplanini da guerra e sani principi di convivenza tra esseri umani. Non sono niente, non varranno mai una minima parte della sostanza su cui dormono o l'attenzione di qualche stato orgogliosamente interventista. L'attenzione di pochi uomini con grandi portafogli è concentrata su quel mare sotterraneo, su come controllarlo ed arrivarci a mettere le mani spendendo il minimo necessario. E per farlo bisogna essere disposti a tutto, anche a convincere il mondo che a qualcuno gliene freghi qualcosa di quelle duecento ragazze rapite e convertite all'islam. Partono quindi gli appelli internazionali e qualche giorno fa viene resa pubblica la notizia che gli USA inizieranno a sorvolare con gli aerei spia l'area in cui pensano si possano trovare le ragazze rapite per poterle localizzare. La prima cosa che ho pensato è stata - maledetti aeroplanini telecomandati, ogni pretesto è sempre buono per poterci smanettare qualche settimana. Per constatare l'ipocrisia del mondo (non solo occidentale) invece non serve neanche pensare; è ormai così palese da non sconcertare più. Quello che forse sconcerta è la sua manifestazione. La morte è morte, che uno muoia giustiziato dai fondamentalisti o di cancro ai polmoni, la sorte è la stessa. La differenza sta nella spendibilità della prima a vantaggio dell''insabbiamento della seconda. Insomma noi occidentali potremmo guadagnarci così tanto da questo ruolo di salvatori dei fratelli africani. Shell, Total e Eni potrebbero continuare le loro attività indisturbate mettendo sul piatto della bilancia l'impegno dei loro stati nella pacificazione della regione e nella lotta al terrorismo. D'altronde il mondo è già un posto bello per così tante persone, non lo sarà mai per tutti. &nbsp;C'è chi vive in una ricca città occidentale e chi sopravvive in una baracca putrida, insomma ognuno deve sapersi accontentare del proprio destino subendo ogni giorno le conseguenze dello stile di vita altrui. Da sempre il mondo è funzionato secondo questo principio e così continuerà a funzionare.<br>Stravaccati nelle nostre belle auto assetate di benzina con la radio accesa, dopo aver ascoltato le nuove adesioni alla campagna&nbsp;<i>"Bring back our girls"</i>,<i>&nbsp;</i>possiamo però pensare un istante alla desolazione, alla puzza di petrolio, alle chiazze bluastre disseminate in uno dei luoghi più fragili del continente africano ed alle migliaia di abitanti sfigati del Delta del Niger per i quali nessun militare americano smanettone farà mai alzare il suo giocattolino volante. A quelli vivi oppressi da un problema che non si sono cercati. A quelli morti, le cui coscienze, trasportate dal vento <i>condivideranno con gli uccelli questa visione solitaria</i>.<br><div class="separator" style="clear: both; text-align: center;"><a href="http://www.unep.org/newscentre/viewimage.aspx?img=8827&amp;imgsize=4" imageanchor="1" style="clear: left; float: left; margin-bottom: 1em; margin-right: 1em;"><img border="0" src="http://www.unep.org/newscentre/viewimage.aspx?img=8827&amp;imgsize=4" height="280" width="640"></a></div><br></div></div>
</div>
{% endraw %}