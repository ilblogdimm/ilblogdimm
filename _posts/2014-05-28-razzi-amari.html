---
title: "Razzi amari!"
layout: "post"
permalink: "/2014/05/razzi-amari.html"
uuid: "1588114467930970358"
guid: "tag:blogger.com,1999:blog-70455267196998696.post-1588114467930970358"
date: "2014-05-28 07:35:00"
updated: "2014-05-28 07:51:57"
description: 
blogger:
    siteid: "70455267196998696"
    postid: "1588114467930970358"
    comments: "0"
categories: 
---

{% raw %}
<div class="css-full-post-content js-full-post-content">
<div dir="ltr" style="text-align: left;" trbidi="on"><div style="text-align: justify;">Su una cosa l'onorevole Razzi ha perfettamente ragione. La Corea del Nord è effettivamente un paese "preciso e ordinato". Almeno così sembra guardando il filmato girato per le strade di Pyongyang dal fotografo Aram Pan. A giudicare dalla quasi completa assenza di automobili penso che la capitale coreana potrebbe battere la "tanto amata svizzera" e più della metà &nbsp;dei paesi occidentali sul piano della qualità dell'aria. Perchè se si parla di impronta ecologica, ovvero del consumo di risorse naturali rispetto alle capacità rigenerative della Terra, questa città non è seconda a nessuno.<br />D'altronde i paesi del terzo mondo sono spesso famosi per le immagini delle metropoli soffocate dalle cappe di smog prodotte dai mezzi di trasporto obsoleti mentre i paesi occidentali gareggiano tra di loro per il primato della più piccola materia particolata producibile. Qui le auto non circolano e il risultato è immediato. Niente auto, niente smog.<br />E così tutti vanno al lavoro o a scuola in bicicletta come nei migliori sogni di Pisapia ma senza il bike sharing. Per le strade circolano solo mezzi pubblici, tanti autobus e filobus e pochissime macchine. Tutto è magnificamente immenso e preciso. A partire dalle vie a quattro corsie per senso di marcia, passando per gli edifici squadrati e notando qualche grattacielo dall'architettura rigorosamente poco fantasiosa. In questo senso l'eccezione è data dal Ryugyong Hotel, un edificio a forma di freccia-razzo-piramide in costruzione da quasi trent'anni e non ancora completato a causa delle persistenti difficoltà economiche del paese.<br />Momento amarcord quando compaiono i vigili in mezzo alla strada a dirigere il traffico. Era dai tempi della pubblicità del "Pennello Cinghiale" che non ne vedevo uno in carne ed ossa.</div><div style="text-align: justify;">L'onorevole Razzi ha ragione anche quando dice di essere rimasto impressionato dalla pulizia che gli ha fatto ricordare quella della sua amata svizzera. Effettivamente è impressionante come, a fronte della quasi completa assenza di cestini e cassonetti, la città sia così pulita. E poi dicono che non è un paese civile!&nbsp;</div><div style="text-align: justify;">Ecco diciamo che l'ambientalismo in questo caso forse non è il risultato di una politica mirata ma, piuttosto, la conseguenza di un'autarchia spietata. La benzina non c'è e le macchine non circolano. L'esercito succhia soldi dallo Stato e le spese militari costituiscono circa il 25% del Pil. Questo fa si che, a parte l'ordinata e pulita Pyongyang, nel paese non esistano infrastrutture e la produzione energetica sia ridotta all'osso (come testimoniato dalle immagini satellitari in notturna del paese). Quelle poche grandi industrie esistenti sono crollate con la fine dell'Unione Sovietica e le uniche opere infrastrutturali realizzate vengono completamente finanziate dalla Cina. Pur essendo un paese relativamente ricco di risorse (carbone, rame, fluorite, oro, ecc), a causa della condizione di completo isolamento dal resto del mondo, queste non garantiscono uno sviluppo economico e ricadute positive sull'economia interna. E così il progresso non esiste, le strade sono immense e deserte, i beni di prima necessità scarseggiano e i medicinali vengono importati dall'estero sotto forma di aiuti umanitari. E l'ambiente ringrazia.<br /><br /></div><div style="text-align: justify;">Cara Corea del Nord, nonostante le tue mille contraddizioni, ti ho sempre trovata interessante. Sarà il fascino del proibito. Sarà il brivido dato dall'idea di poter finire a spaccare sassi per il resto della propria esistenza per aver fatto qualche foto senza il "permesso speciale" o il fascino del governo forte. Sarà il potere assoluto che regge, seppur a fatica, nonostante le aperture all'occidente degli alleati comunisti. Sarà il mistero di milioni di persone che vivono isolate dal resto del mondo, lontane dai social network e dai brand internazionali. Milioni di persone che pedalano e camminano per la città e la sera, dopo aver cenato, vanno a dormire, che tanto fuori è tutto buio e qui non ci sono mai risultati elettorali da commentare.</div><div style="text-align: justify;"><br /><br /></div><div style="text-align: justify;">GoPro City Tour of Pyongyang: <a href="https://www.youtube.com/watch?v=D4hLctBvojE">https://www.youtube.com/watch?v=D4hLctBvojE</a>&nbsp;</div><div style="text-align: justify;"><br /></div><div class="separator" style="clear: both; text-align: center;"><a href="http://static1.businessinsider.com/image/521f6e976bb3f77646e58acd/pyongyang-has-a-ridiculously-expensive-new-coffee-shop.jpg" imageanchor="1" style="clear: left; float: left; margin-bottom: 1em; margin-right: 1em;"><img border="0" src="http://static1.businessinsider.com/image/521f6e976bb3f77646e58acd/pyongyang-has-a-ridiculously-expensive-new-coffee-shop.jpg" height="472" width="640" /></a></div><div class="separator" style="clear: both; text-align: center;"><br /></div><div style="text-align: justify;"><br /></div></div>
</div>
{% endraw %}