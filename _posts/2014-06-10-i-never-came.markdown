---
title: "I never came"
layout: "post"
permalink: "/2014/06/i-never-came.html"
uuid: "7181348451848305415"
guid: "tag:blogger.com,1999:blog-70455267196998696.post-7181348451848305415"
date: "2014-06-10 14:52:00"
updated: "2014-06-10 14:52:37"
description: 
blogger:
    siteid: "70455267196998696"
    postid: "7181348451848305415"
    comments: "0"
comments: True
tags:
- Divagando
---
Caro mio povero blog, 
ti ho temporaneamente abbandonato al tuo tran-tran di visualizzazioni
quotidiane. Facciamo che mi concedo delle pause più lunghe tra un post e
l'altro e ti lego al palo per venirti a riprendere ogni tanto fino a
quando verrò a slegarti definitivamente e avrò il tempo giusto da
dedicarti. Poi ristabiliremo il rapporto saldo dei momenti meno afosi e
più tranquilli. Non te la prendere, quando avrò relegato i libri altrove
torneremo a comportarci da anonimi anziani pedanti, che tanto i motori
di ricerca non ci cagano e possiamo ancora permetterci di scrivere
cavolate e post sconclusionati come questo. Potrei anche abbandonarti
definitivamente e scrivere come tutti su facebook ma non lo farò. Se ti
abbandonerò lo farò e basta, senza lettere di addio e giustificazioni
razionalmente ipocrite. 
Come amano dire alcuni psicologi da bar nei rapporti personali conta
molto la qualità del rapporto. Io appartengo invece a quell'altra parte
che punta tutto sulla quantità e non capisce bene cosa sia un "rapporto
di qualità". Che nervi tutta questa smania di perfezione e il perenne
bagno turco che mi fa odiare qualsiasi arnese tecnologico contenente
circuiti elettrici.
Ebbene si mio caro blog, ti odiavo meno ad Aprile. Adesso ti skippo come
le pubblicità prima dei video, sudo al solo pensiero di un mouse e una
tastiera che fonderei per creare un pupazzetto animato che ogni giorno
mi ricordi di lasciare spento il pc che questo non è il clima adatto
agli essere fatti di acqua. Invece, purtroppo, la coscienza ha il
sopravvento sull'istinto e così mi ritrovo a tenerti aggiornato per non
vederti rimanere fermo al due Giugno che poi sembra che scrivo solo in
occasione delle ricorrenze nazionali e i lettori iniziano a dubitare
della mia presunta serietà. Facciamo che condivido con te una canzone,
così da sdebitarmi per qualche giorno e liberarmi temporaneamente dal
tuo richiamo in modo da dedicarmi a compiti socialmente più produttivi
prima di svaccarmi inesorabilmente sul divano, pensando a qualche
scappatella estiva da fare, magari ad Agosto a Zofingen a trovare questi
simpaticoni americani di cui sotto. Magari magari. Ma Agosto è troppo
lontano per poterci pensare, meglio essere pessimisti e abbandonarsi ai
doppi sensi facendo finta per il momento di non poterci andare.
