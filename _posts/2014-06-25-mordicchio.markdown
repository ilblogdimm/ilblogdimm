---
title: "Mordicchio"
layout: "post"
permalink: "/2014/06/mordicchio.html"
uuid: "1745290541917460860"
guid: "tag:blogger.com,1999:blog-70455267196998696.post-1745290541917460860"
date: "2014-06-25 07:57:00"
updated: "2014-06-25 08:04:28"
thumbnail: "http://1.bp.blogspot.com/-4ozkVnZ5SLo/U6qBMnRMW4I/AAAAAAAAAQY/IyJFOqOoq-k/s72-c/6a00d8341d417153ef017d430a02bf970c-800wi.png"
description: 
blogger:
    siteid: "70455267196998696"
    postid: "1745290541917460860"
    comments: "0"
comments: True
tags:
- Divagando
---
Va bene. Ci può stare mordere uno perchè ti sta sulle palle o
semplicemente perchè avevi voglia di morderlo. Dopo tutto siamo animali
anche noi, evoluti in qualche caso, ma pur sempre animali. Di solito
però capita di mordersi da piccoli quando, un po' come gli squali
assaggiano le cosce dei surfisti salvo poi lasciarli morire dissanguati,
i bambini, ancora incapaci di prendersi a pugni, litigano rivendicando a
dentate un gioco o qualche piccolo torto subito.
Bisogna anche dire che, a differenza di Suarez, i bambini dopo aver
eseguito il fattaccio non si prodigano in espressioni doloranti e gesti
plateali sottolineando il male auto-procuratosi a seguito del morso, al
massimo piangono imbarazzati.
E così tra incisivi prominenti, entrate spudorate, morenate d'altri
tempi e acido lattico dalle orecchie, inevitabilmente subiamo le
molestie del bulletto di turno e ci avventiamo sulle borracce a bordo
campo nell'attesa di prenotare in agenzia il volo di ritorno per
Fiumicino. 
Ciao ciao afa, umidità, amazzonia, Suarez, favelas e tiki taka italiano.
Ciao ad Abete e Prandelli. Ciao a Chiellini che torna a casa con un
ricordo intimo del suo diretto avversario. Ma soprattutto ciao a te,
roditore d'area piccola. Tu che fai il sofista tirando d'esterno a due
metri dalla porta. Tu che perfido, morsichi un giocatore già ampiamente
sfottuto per l'importanza del suo naso. Tu, il tuffatore e il
commediante. Tu, campioncino senza palle. 
Noi torneremo con le pive nel sacco, tu uscirai presto (ecco l'ho detto,
adesso è certo che l'Uruguay vincerà il mondiale) e ricomincerai a
mordere e a venire squalificato, a giocare bene e a venire
sopravvalutato, tornerai su *Vergon 6* e ti ricorderemo così come sei.
Mordace, furbetto e disadattato.
Ispirata ad un assaggio di qualche tempo fa...
  
![](http://1.bp.blogspot.com/-4ozkVnZ5SLo/U6qBMnRMW4I/AAAAAAAAAQY/IyJFOqOoq-k/s1600/6a00d8341d417153ef017d430a02bf970c-800wi.png)
  
