---
title: "Ciao ciao L.A."
layout: "post"
permalink: "/2014/07/ciao-ciao-la.html"
uuid: "3884361331907785226"
guid: "tag:blogger.com,1999:blog-70455267196998696.post-3884361331907785226"
date: "2014-07-05 20:35:00"
updated: "2014-07-05 20:36:16"
description: 
blogger:
    siteid: "70455267196998696"
    postid: "3884361331907785226"
    comments: "0"
categories: 
---

{% raw %}
<div class="css-full-post-content js-full-post-content">
<div dir="ltr" style="text-align: left;" trbidi="on"><div style="text-align: justify;">Dopo sette anni <i><b>Californication</b></i> ci saluta. In sette stagioni sono cambiate molte cose. La <b><i>Porsche 911</i></b> sgangherata con il fanale anteriore rotto della prima stagione è stata rimpiazzata dalla sua versione più recente. Becca è cresciuta e ha scoperto di avere un fratello, Levon. Hank e Karen invece sono sempre gli stessi, come la canzone che ci ha dato il benvenuto e adesso ci saluta,&nbsp;<i style="font-weight: bold;">"Rocket man". </i>Malinconica e azzeccata.<br /><br /><div class="separator" style="clear: both; text-align: center;"><a href="http://www.sho.com/site/image-bin/images/411_7_0/411_7_0_prm-keyart_1024x640.jpg" imageanchor="1" style="clear: left; float: left; margin-bottom: 1em; margin-right: 1em;"><img border="0" src="http://www.sho.com/site/image-bin/images/411_7_0/411_7_0_prm-keyart_1024x640.jpg" height="400" width="640" /></a></div><br />In sette stagioni <b><i>Hank Moody</i></b> ha preso a braccetto e distrutto uno per uno tutti i simboli di <i><b>L.A</b></i>. Quelli che contribuiscono alla sua fama e fanno si che si parli di lei nel mondo. Lo scrittore geniale e perverso, l'agente perennemente al verde, la rockstar decaduta e quella narcisista, il produttore televisivo solo e miliardario, l'attore mediocre e la ragazza arrivista. Decine di personaggi acrobati dei sentimenti, perennemente divisi tra l'insuccesso e la realizzazione, la gloria e l'abisso.</div><div style="text-align: justify;">Californication ci ha insegnato che la città degli angeli bisogna saperla afferrare nel momento giusto altrimenti si rischia di finire preda dei suoi vizi, schiavi di un miraggio per pochi. Ci ha raccontato che la fama ha molti pretendenti e pochi veri amori.</div><div style="text-align: justify;">E così, come gli altri, Hank ha navigato a vista dandoci la sua prospettiva, quella di &nbsp;uno scrittore infantile e geniale, schifato dalla propria vita e continuamente tentato da ogni sorta di vizio. Un essere umano alla ricerca della serenità persa con il tempo e forse, in parte, raggiunta solo adesso. Ora che è il momento di salutarsi.<br />Come è giusto che sia non c'è una conclusione vera e propria. Hank Moody non è un personaggio da finale chiuso. La maggior parte delle situazioni in cui si è trovato non si sono mai realmente concluse, sono solo state lasciate sfumare e sostituite da altre. Hank ci ha disabituati ad utilizzare la parola "fine". Nonostante le morti e i tradimenti, gli eccessi, i vizi e i rapporti personali (nucleo della serie tv) non si concludono mai. Questi ultimi, salvo rari casi, si rafforzano o si indeboliscono in un continuo tira e molla. I personaggi sono simpatici, goffi, depressi, drogati, alcolizzati. Grandi animali da baraccone per i quali si prova pena e alla fine ci si affeziona molto.<br />E così anche adesso, alla fine della settima stagione, niente si conclude. Hank è sempre lo stesso bambinone ribelle della prima stagione e, come allora, cerca di rimettere insieme i cocci rincorrendo ciò che rimane della sua famiglia, come sempre, come ha sempre fatto. E tutto finisce com'era iniziato. Dolcemente, a diecimila metri d'altezza. Tra le note di Elton John.</div><div style="text-align: justify;"><br /></div><div style="text-align: justify;"><br /></div></div>
</div>
{% endraw %}