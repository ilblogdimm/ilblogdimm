---
title: "Gli eso(n)dati"
layout: "post"
permalink: "/2014/07/gli-esondati.html"
uuid: "413694583695766483"
guid: "tag:blogger.com,1999:blog-70455267196998696.post-413694583695766483"
date: "2014-07-14 14:48:00"
updated: "2014-07-14 14:49:33"
description: 
blogger:
    siteid: "70455267196998696"
    postid: "413694583695766483"
    comments: "0"
comments: True
---

{% raw %}
<div class="css-full-post-content js-full-post-content">
<div dir="ltr" style="text-align: left;" trbidi="on"><div style="text-align: justify;">Per fortuna al mondo c'è qualcuno che parla di problemi ambientali più seri della salvaguardia della popolazione di nutrie del Naviglio Martesana.</div><div style="text-align: justify;">In questo caso la corona di <i>Giornalista con le palle</i>&nbsp;va a <i><b>John Vidal</b></i>, giornalista del <i style="font-weight: bold;">Guardian</i>&nbsp;il quale ha recentemente scritto un articolo dal titolo <i style="font-weight: bold;">"La guerra per l'acqua" </i>pubblicato questo mese anche dalla rivista <i style="font-weight: bold;">Internazionale</i>.</div><div style="text-align: justify;">Vidal parla del conflitto in <b><i>Iraq</i></b> e sottolinea l'importanza che detiene, all'interno di questo, il controllo delle limitate risorse idriche del paese.&nbsp;</div><div style="text-align: justify;">In questo caso la guerra pare giocarsi tutta attorno alla gestione delle poche dighe (in figura è rappresentata quella di <i><b>Mosul</b></i>, nel nord dell'Iraq) che forniscono acqua ed elettricità ai grandi centri abitati. Su di esse è posta l'attenzione di ribelli e governativi, entrambi perfettamente consapevoli che dall'apertura e chiusura dei rubinetti può dipendere il potere di vita o di morte sulla popolazione irachena e di conseguenza il controllo del paese.<br /><br /><div class="separator" style="clear: both; text-align: center;"><a href="http://www.repubblica.it/2006/05/gallerie/esteri/mosul/ap115296693110205845_big.jpg" imageanchor="1" style="clear: left; float: left; margin-bottom: 1em; margin-right: 1em;"><img border="0" src="http://www.repubblica.it/2006/05/gallerie/esteri/mosul/ap115296693110205845_big.jpg" height="426" width="640" /></a></div><div style="text-align: left;"></div><br /></div><div style="text-align: justify;"><br /></div><div style="text-align: justify;">Pensandoci meglio i conflitti per l'acqua in giro per il mondo non sono pochi. Un esempio è rappresentato dalla guerra tra <i><b>Egitto</b></i> ed <b style="font-style: italic;">Etiopia</b>, fortunatamente al momento solo verbale,&nbsp;per il controllo delle acque del Nilo. Quest'ultima nel 2011 ha infatti deciso unilateralmente la costruzione sul <i><b>Nilo Blu</b></i> della <i><b>GERD</b></i> (Grand Ethiopian Renaissance Dam), la prima di quattro dighe che contribuiranno a garantire l'indipendenza energetica e lo sviluppo del paese. Il governo non aveva fatto i conti però con suoi vicini egiziani. La quota di acqua destinata all'Egitto, pari a <b><i>55,5 miliardi di metri cubi all'anno</i></b>, è infatti regolamentata da un trattato risalente al 1959. Con la costruzione della diga questa cifra verrebbe sicuramente ridimensionata a discapito dei maggiori beneficiari del trattato, la popolazione egiziana appunto.<br />Va anche detto che, con l'indebolimento del governo egiziano (all'epoca degli attriti con l'Etiopia governava Morsi, oggi governano i militari) i termini del trattato per lo sfruttamento delle acque del Nilo sono messi sempre più in discussione anche da, Uganda, Burundi, Congo, Kenya, e Tanzania, paesi meno sviluppati che oggi puntano ad un riconoscimento della propria fetta idrica, in passato completamente esclusi da qualsiasi trattativa.</div><div style="text-align: justify;">Le minacce egiziane sono perciò causate dalla possibilità di dover rinunciare in un futuro prossimo a quella risorsa che ha garantito lo sviluppo del paese nei decenni passati e che, con il passare del tempo, viene sempre più messa in discussione dagli stati confinanti, stanchi di dover rinunciare alla loro necessità di progresso.<br /><br /><div class="separator" style="clear: both; text-align: center;"><a href="http://www.circleofblue.org/waternews/wp-content/uploads/2013/09/infographic-wealthofthe-nile.jpg" imageanchor="1" style="clear: left; float: left; margin-bottom: 1em; margin-right: 1em;"><img border="0" src="http://www.circleofblue.org/waternews/wp-content/uploads/2013/09/infographic-wealthofthe-nile.jpg" height="434" width="640" /></a></div><br /><br />Al di la delle guerre e delle antipatie internazionali esistono poi esempi lampanti di sovra sfruttamento delle risorse idriche. Il <b><i>lago d'Aral</i></b> è l'esempio più noto. Per farla breve, nel 1960 il lago aveva un'estensione di circa <b><i>68000 chilometri quadrati</i></b>. Poi in qualche ufficio a vetri del nord Italia qualche noto imprenditore della moda ha steso sul tavolo di cristallo una cartina dell'Europa e ha visto una distesa piatta affiancata da un lago. Qualche lacrima ha bagnato il suo pullover e così le coltivazioni di cotone sono velocemente dilagate ciucciando sempre più acqua dagli unici due emissari del lago (<i><b>Amu Darya</b></i> e <i><b>Syr Darya</b></i>). Il livello dell'acqua ha perciò cominciato a scendere sempre di più, andando avanti fino a quando i porti non sono stati più praticabili, le navi sono rimaste poggiate sul fondo asciutto, una base sovietica strategicamente concepita su un'isola è diventata raggiungibile a piedi da chiunque e tutti gli abbronzati pescatori dalla barba folta sono diventati dei disoccupati squattrinati.<br />E così oggi, nonostante gli sforzi del <b><i>Kazakistan</i></b> per recuperare la sua parte di lago, il "grande" Aral, misurando circa <b><i>17160 chilometri quadrati</i></b>, è ridotto al fantasma di se stesso. Aggiungere altro è superfluo, meglio giudicare con i propri occhi.<br /><br /><table align="center" cellpadding="0" cellspacing="0" class="tr-caption-container" style="margin-left: auto; margin-right: auto; text-align: center;"><tbody><tr><td style="text-align: center;"><a href="http://upload.wikimedia.org/wikipedia/commons/9/9f/Aralsee.gif" imageanchor="1" style="margin-left: auto; margin-right: auto;"><img border="0" src="http://upload.wikimedia.org/wikipedia/commons/9/9f/Aralsee.gif" height="400" width="275" /></a></td></tr><tr><td class="tr-caption" style="text-align: center;">Involuzione del lago d'Aral dal 1960 al 2010</td></tr></tbody></table>Insomma il problema dell'acqua è un problema più complesso di quanto si pensi. In <b><i>Italia </i></b>fortunatamente ne abbiamo in abbondanza e, fino ad ora, il problema più grosso che ci troviamo ad affrontare è la riduzione dei raccolti dovuta alla diminuzione delle piogge. Quando il problema non è opposto. Vedi alluvioni, grandinate o nevicate troppo copiose.</div><div style="text-align: justify;">Mentre nel mondo scoppiano conflitti che vedono in gioco pedine fondamentali quali il controllo delle risorse idriche, da noi si affronta la questione riguardante la privatizzazione o meno del servizio di distribuzione dell'acqua.</div><div style="text-align: justify;">Nel 2011 si è deciso di escludere il privato dalla gestione dell'erogazione dell'acqua, una scelta a mio avviso comprensibile.</div><div style="text-align: justify;">Assolutamente incomprensibile, ma purtroppo facilmente prevedibile, è stato invece il disinteresse dello stato nell'adozione di provvedimenti volti a ristrutturare il servizio di distribuzione dell'acqua che, al sud (es. Catania), vede picchi di dispersione vicini al 40%.&nbsp;</div><div style="text-align: justify;"><br /></div><div style="text-align: justify;">Forse l'articolo di&nbsp;<i>Vidal</i>&nbsp;dovrebbe quindi farci riflettere su questa nostra condizione di "avvantaggiati". In fondo qual'è il vero problema,<i style="font-weight: bold;"> che la distribuzione dell'acqua sia pubblica o che l'acqua non vada sprecata?</i></div><div style="text-align: justify;"><br /></div><div style="text-align: justify;">Ai posteri l'ardua sentenza.</div></div>
</div>
{% endraw %}