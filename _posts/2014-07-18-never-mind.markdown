---
title: "Never mind"
layout: "post"
permalink: "/2014/07/never-mind.html"
uuid: "3192062155818629507"
guid: "tag:blogger.com,1999:blog-70455267196998696.post-3192062155818629507"
date: "2014-07-18 09:02:00"
updated: "2014-07-18 09:11:39"
description: 
blogger:
    siteid: "70455267196998696"
    postid: "3192062155818629507"
    comments: "0"
comments: True
tags:
- Divagando
---
Gli appuntamenti sono scanditi da date e orari e i numeri sono come il
fertilizzante per i fiori, alimentano le convinzioni. Le convinzioni
rovinano le persone.
  
[![](http://media.digitalphotogallery.com/fxyrcnkrfzfa/images/03dc1d82-1a8d-11e1-9dd7-fefd616b8533/arctic_monkeys_mlh014_01_website_image_sgjv_standard.jpg?20120229145155)](http://media.digitalphotogallery.com/fxyrcnkrfzfa/images/03dc1d82-1a8d-11e1-9dd7-fefd616b8533/arctic_monkeys_mlh014_01_website_image_sgjv_standard.jpg?20120229145155)
  
Se gli ***Arctic Monkeys*** avessero suonato ieri sera a ***Villafranca
di Verona*** sarei corso ad ascoltarli. La mattina sarei andato in
università stendendo mentalmente una probabile scaletta per il concerto
e ripassando, come per un esame, i testi più probabili. Quindi sarei
tornato a casa già proiettato verso sera partendo nel primo pomeriggio
per assicurarmi un posto a metà strada tra la perdita di diottrie e la
perforazione del timpano. 
Se all'ingresso mi avessero chiesto di scegliere avrei optato per
quest'ultima secondo il complesso ragionamento che ha per conclusione il
verdetto: meglio vedere che sentire.
Presentato il biglietto, a più di due ore dall'inizio delle danze, mi
sarei ambientato bevendo acqua sopravvalutata e panini alla suola di
scarpa per poi cercare di insinuarmi verso il palco tra le magliette
sudaticce e le ragazzette post-adolescenza pre-maturità che qualche ora
dopo avrebbero schiamazzato fino al vomito ***"Aleeex!!"*** fino a
quando questo non si sarebbe trovato a sfoderare l'agognata ***"We love
you"***, risposta recentemente entrata nel prestigioso manuale delle
frasi più pronunciate dai front-man delle band ad un concerto. 
Mi sarei avvicinato al palco fino a quando la muraglia umana non si
sarebbe fatta troppo fitta. Oltre non sarebbe stato saggio avventurarsi.
Da li ci sarebbe stato poco da fare. Più le persone sono visivamente
vicine ai Vip più si alterano se qualcuno osa frapporsi tra loro e
l'adorata star; è un po' come mettersi tra un orsacchiotto canadese e il
suo cassonetto preferito stracolmo di immondizia. ***Bear Grylls***
ancora una volta insegna, farlo non è saggio.
Con il sole sarebbero calate anche le luci e avrebbe avuto inizio lo
spettacolo. La scaletta, salvo piccoli cambiamenti, avrebbe confermato
le aspettative. ***"Crying lightning"*** e ***"505"*** sarebbero state
suonate tra le acclamazioni della folla. *Tutto è bene ciò che finisce
bene!! *Al termine della baraonda sonora questa sarebbe stata
l'esclamazione più azzeccata.
  
[![](http://adelaloconte.com/wp-content/uploads/2013/03/Arctic-Monkeys_3.jpg)](http://adelaloconte.com/wp-content/uploads/2013/03/Arctic-Monkeys_3.jpg)
  
Peccato che il concerto fosse il giorno prima. Il rituale è perciò
rimandato a data da destinarsi. 
Ancora le date a rovinare il sogno, a creare l'aspettativa. Vada per la
prossima *scimmiette artiche*. 
Ci si vede in giro.
