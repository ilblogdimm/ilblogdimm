---
title: "Turn Blue"
layout: "post"
permalink: "/2014/07/turn-blue.html"
uuid: "3116255802234668000"
guid: "tag:blogger.com,1999:blog-70455267196998696.post-3116255802234668000"
date: "2014-07-21 10:07:00"
updated: "2014-07-21 10:11:43"
description: 
blogger:
    siteid: "70455267196998696"
    postid: "3116255802234668000"
    comments: "0"
comments: True
tags:
  - MusicalMente
---
Agosto bussa alle porte e l'attesissimo tormentone estivo pare non
essersi ancora manifestato. (*Summer* di *Calvin Harris* ovviamente non
conta). Pace all'anima delle radio, io il mio ce l'ho già  e da qualche
giorno non mi stanco più di ascoltarlo. Si chiama *Turn Blue* ed è il
secondo singolo estratto dall'omonimo album dei *Black Keys*. 
Alla faccia di quelli che pensano sempre male e dicono che il rock è
imploso già da tempo in se stesso (io spesso sono uno di quelli).

<div markdown="1" class="img-wrapper">
[![](http://media.npr.org/assets/img/2014/05/06/the_black_keys3_custom-217f242efeffcceda8ffec119b4f3589b8613377-s6-c30.jpg)](http://media.npr.org/assets/img/2014/05/06/the_black_keys3_custom-217f242efeffcceda8ffec119b4f3589b8613377-s6-c30.jpg)
</div>
  
<span style="font-style: italic;">Turn Blue</span>** **ha il merito di
farti sentire in pace con il mondo trascinandoti lontano, magari proprio
in quella patria dei serpenti, la *Louisiana,* dalla quale il duo sembra
trarre grande ispirazione musicale.
Ho sempre pensato fosse terra di paludi e mostri sacri del blues dalla
pelle scura fino a quando un giorno, in preda all'ennesima crisi di
studio, mi sono trovato a sentire canzoni troppo vecchie per suonare
nuove e troppo nuove per essere passate finendo così per scoprire un
mondo che pensavo sepolto da tempo.
I *Black Keys* sono fondamentalmente dei puritani del rock con un enorme
cultura musicale. Con il successo hanno dovuto ridimensionare la loro
trasandatezza per rendersi più presentabili al pubblico. Conservano però
ancora quell'aspetto polveroso a metà tra *Lo chiamavano Trinità...* e
una delle prime puntate di *True Blood*. La barba sfatta di *Dan
Auerbach* e il foulard color terriccio indossato durante i live
rappresentano l'esempio più lampante.
*Turn Blue* è una canzone circolare dal testo profondo, abbastanza
impegnato da rendersi conto che i due di *Akron*, nonostante gli otto
album alle spalle,* *avranno ancora molte cose da dire in futuro.
Svaccato sul letto durante una siesta pomeridiana, cuffie alle orecchie,
l'ho riascoltata superficialmente. Poi, realizzando il testo, ho
collegato un'intervista rilasciata dai due qualche mese fa, in occasione
dell'uscita dell'album e ho capito di avere preso una cantonata.
Il senso di pace ha cambiato forma con il passare dei minuti.
All'ennesimo ripetersi del riff di chitarra ho realizzato che la canzone
che immaginavo come un contenitore di serenità era in realtà lo sfogo
degli anni difficili trascorsi da *El Camino* *(2011)* ad oggi.
All'intervistatore *Dan* aveva spiegato come l'album rappresentasse le
difficoltà personali che si era trovato ad affrontare in questi tre
anni, difficoltà culminate con il divorzio e l'affidamento del
figlioletto di sei anni da dover, in qualche modo, crescere ed
accudire.
Insomma quando la musica suscita piacevoli sensazioni a volte ci pensano
le parole a sbatterci la faccia nel cesso.
*Turn Blue* è un catalizzatore di sensazioni discordanti.* *Trasmette
serenità ma probabilmente non sa neanche dove stia di casa; è un pozzo
d'inquietudine in salsa blues, la canzone da ascoltare nelle giornate
roventi, una sorta di antidoto all'estate. Nonostante tutto continua a
trasmettermi conforto e questa è l'unica cosa che salva le mie sieste.
Qualche giorno fa avrebbe compiuto gli anni *Ian Curtis*. Lui
sicuramente avrebbe messo in guardia *Dan* dicendogli - Ricordati amico
che prima o poi l'amore ci farà a pezzi tutti. Ricordatelo.

<div class="youtube">
<iframe src="//www.youtube-nocookie.com/embed/C5a1Cl_JOJM?rel=0" frameborder="0" allowfullscreen></iframe>
</div>