---
title: "Chiacchiere da piscina"
layout: "post"
permalink: "/2014/07/chiacchiere-da-piscina.html"
uuid: "7880222410461557932"
guid: "tag:blogger.com,1999:blog-70455267196998696.post-7880222410461557932"
date: "2014-07-25 14:14:00"
updated: "2014-07-25 14:19:12"
description: 
blogger:
    siteid: "70455267196998696"
    postid: "7880222410461557932"
    comments: "0"
categories: 
---

{% raw %}
<div class="css-full-post-content js-full-post-content">
<div dir="ltr" style="text-align: left;" trbidi="on"><div style="text-align: justify;">Avere una piscina tutta per se, a parte essere motivo di vanto tra gli amici è sicuramente il modo più efficace per disperdere il calore e le fatiche accumulate in giornata. Ok, non ho proprio una piscina dedicata alla mia persona, è più che altro una pozza condivisa con altri. Una piscina condominiale insomma, uno stagno contenente una settantina di metri cubi d'acqua e tracce di inquinanti organici che non vedi, non senti, ma sai che ci sono. Eh già, purtroppo i bambini sono ovunque e sono tutti incontinenti.</div><div style="text-align: justify;"><br />In questo periodo l'acqua è abbastanza calda per sguazzarci dentro senza dover disputare una finale stile libero prima di essersi acclimatati, così ho avuto il tempo per pensare alla piccola ingiustizia globale di usare dell'acqua per divertirsi quando da qualche parte c'è gente che è costretta a camminare chilometri per averne un secchio.<br />Posto che non trovo di per se eticamente sbagliato avere una piscina trovo però interessante pensarci sopra un attimo e fare due conti. Volendo e potendo potremmo "farci" tutti la piscina?<br />Come ho detto la vasca in questione contiene all'incirca 70 metri cubi d'acqua equivalenti a 70000 litri circa. Non intendo scrivere un saggio quindi me ne infischio un po' della precisione. Considerato un consumo medio italiano di 175 litri (fonte ISTAT), l'acqua contenuta potrebbe soddisfare il fabbisogno idrico giornaliero di circa 400 persone. Se poi, al posto di considerare il nostro fabbisogno idrico (elevato perchè derivante da standard di vita alti) consideriamo la quantità minima che l'ONU considera necessaria per soddisfare i bisogni primari di una persona, tra i 20 e i 50 litri al giorno (il lavaggio del Suv probabilmente non è incluso), scopriamo che la stessa quantità d'acqua potrebbe consentire di non rimanere a bocca asciutta ad un numero compreso tra le 1400 e le 3500 persone. Non proprio quattro gatti.<br />Ovviamente questi due calcoli elementari non tengono conto di alcun fattore esterno (condizioni climatiche, abbondanza d'acqua e decine di altre cose che al momento non mi vengono neanche in mente) ma ruotano solamente attorno alla capacità della piscina.<br />Questa serie di operazioni, anche se semplice, fa però riflettere sulla nostra condizione di avvantaggiati mondiali. E nell'impossibilità di poter cambiare rotta al mondo questa è l'unica cosa che ci rimane, ragionare sulle cose che ci circondano e realizzare che siamo tutti dei bambini viziati.<br /><br />Possiamo quindi "farci" tutti la piscina? Molto probabilmente no. Se non avessero costruito la piscina il mondo forse avrebbe ringraziato. O forse si sarebbero persi lo stesso 70000 litri d'acqua all'anno dal buco di un acquedotto in Puglia. Chi può dirlo. Ormai la "cazzata" è stata fatta e non è più tempo per piangersi addosso. L'importante è essere consapevoli delle scelte fatte e, se considerate sbagliate, evitare di ripeterle.<br />Adesso che ho trascritto i miei rimorsi da aspirante ingegnere ambientale posso andare a sguazzare indisturbato, come un pesce rosso nella sua boccia di vetro, lobotomizzato e felice, in questo umido Luglio.<br /><br /><br /><br /><br />Se avete cinque minuti provate a calcolare la vostra impronta idrica&nbsp;<a href="http://www.waterfootprint.org/?page=cal/WaterFootprintCalculator">quì</a><br /><br /><br /></div></div>
</div>
{% endraw %}