---
title: "California whales"
layout: "post"
permalink: "/2014/07/california-whales_28.html"
uuid: "6317817360105507307"
guid: "tag:blogger.com,1999:blog-70455267196998696.post-6317817360105507307"
date: "2014-07-28 11:17:00"
updated: "2014-07-28 11:26:25"
description: 
blogger:
    siteid: "70455267196998696"
    postid: "6317817360105507307"
    comments: "0"
categories: 
---

{% raw %}
<div class="css-full-post-content js-full-post-content">
<div dir="ltr" style="text-align: left;" trbidi="on"><div style="text-align: justify;">A Milano la moltiplicazione dei ristoranti giapponesi ha assunto una dimensione tale da farci dimenticare la fama acquisita col tempo dai loro proprietari, gestori consapevoli di appartenere ad una cultura colpevole di inseguire, cacciare e trasformare in sushi qualsiasi specie di mammifero acquatico sguazzante in una pozza salata. Si perchè gli amici del Sol levante oltre a essere dei patrioti con la predisposizione al suicidio sono anche i più abili sparatori di arpioni dell'Est. E nonostante tutto, malgrado queste due loro grandi doti, non li si può neanche incolpare del declino della popolazione di Balenottere Azzurre, perchè è vero, loro le cacciano come se fossero piccioni, ma non sono gli unici a creare problemi.<br />Peccato! A volte è proprio salutare riversare le colpe del mondo in testa ad un unico popolo. Non è mai giusto ma rende tutto semplice e in fin dei conti va ancora molto di moda.</div><div style="text-align: justify;">Beh non è questo il caso.&nbsp;<i>Science&nbsp;</i>spezza una lancia a favore dei giapponesi e pubblica un articolo dal titolo "<i>Blue whales being struck by ships"&nbsp;</i>in cui alza il dito medio verso le grandi navi da trasporto colpevoli, a loro avviso, di "investire" le balenottere azzurre che malauguratamente si trovano ad incrociare il percorso di queste scatole di latta giganti. I giapponesi sono assolti, non lo sono tutte le società che praticano trasporti di ogni genere via mare.</div><div style="text-align: justify;">L'articolo focalizza la propria attenzione sulla drastica diminuzione della popolazione di balene che vive nei mari affacciati sulle coste della California. Quì infatti negli ultimi anni si è assistito ad un inaspettato aumento dei decessi. Questo dato ha messo in allerta gli scienziati che, a livello globale, hanno notato invece, da un certo numero di anni, un aumento degli individui delle popolazioni di cetacei dovuto principalmente all'emanazione di leggi in favore della conservazione di queste specie che ne limitano fortemente la caccia. - Le balene aumentano dappertutto tranne che da noi? - Si sono chiesti gli studiosi dalle camicie a quadri. Strano. Molto strano.</div><div style="text-align: justify;"><div style="margin: 0px;">Invece è proprio così e il motivo si spiega facilmente. La dove non arrivano gli arpioni ci pensano infatti gli scafi delle navi a mietere vittime e così, con il passare del tempo, si registrano sempre più ritrovamenti di carcasse di animali deceduti in seguito all'impatto con una di queste grosse imbarcazioni.<br />Se questi animali fossero molto numerosi e la popolazione "californiana" di balenottere azzurre contasse qualche centinaia di migliaia di individui probabilmente quei quattro studiosi americani starebbero a coccolare i loro criceti da laboratorio ma, visto il modesto numero di individui che compongono la grande famiglia di balenottere, all'incirca 2500 esemplari al largo della California (in tutto il mondo, in totale, ne rimangono circa 10000), anche la morte di qualche decina di individui può determinare un impatto importante sulla popolazione di balene che nuota in giro per la terra.<br />Ovviare al problema non è semplice. Di spostare le rotte delle navi (che spesso passano nelle aree di caccia dei grossi mammiferi) non se ne parla, più fattibile sembra chiedere una riduzione della velocità delle imbarcazioni in prossimità delle zone abitate da questi animali. In questo modo verrebbe &nbsp;quantomeno permesso loro di allontanarsi in tempo dai loro "investitori".<br /><br /><div class="separator" style="clear: both; text-align: center;"><a href="http://www.amosphotography.com/data/photos/146_1Blue_Whale_tail.jpg" imageanchor="1" style="clear: left; float: left; margin-bottom: 1em; margin-right: 1em;"><img border="0" src="http://www.amosphotography.com/data/photos/146_1Blue_Whale_tail.jpg" height="426" width="640" /></a></div><br /><div class="separator" style="clear: both; text-align: center;"></div>Si capisco, di questi tempi il problema delle balene non rientra sicuramente nella lista mondiale dei dilemmi che l'umanità si trova ad affrontare. In giro ci sono un po' di guerre, calamità naturali a non finire, presagi e cospirazioni mondiali, false profezie Maya e pizzini di quel furbacchione di Nostradamus che aveva predetto qualsiasi cosa (anche la moria di balene, ne sono sicuro) e tutto fa pensare che questo mondo faccia un po' più cagare di quanto ci saremmo immaginati qualche secolo fa.<br />Pensiamo però alle nostre versioni miniaturizzate. A sollevare per un po' i bambini dalle infinite sfighe del mondo spesso ci pensano gli acquari. Li è pieno di pesciolini piccolini, ciccioni, colorati, carini e "inutili", coccolosi e velenosi, pinguini e delfini e centinaia di metri quadrati di pelouche dallo sguardo compassionevole che dilapidano i risparmi delle famiglie italiane.<br /><div style="margin: 0px;">Poi passano gli anni, si cresce e si scopre che molti degli animali visti nei vari acquari/zoo ormai sopravvivono solo in vasche/gabbie di pochi metri quadrati e si finisce per rattristarsi di fronte alla spiacevole sorte del mondo. Ci sono animali che però, appunto perchè grassoni, non troveranno mai spazio nemmeno nei recinti. A questi converrebbe pensare un po' prima di averli uccisi tutti. Dopo c'è tempo solo per la nostalgia. Adesso, forse, si può ancora fare qualcosa. Ad esempio pensarci. Per iniziare.</div><br /><div class="separator" style="clear: both; text-align: center;"><a href="http://images.nationalgeographic.com/wpf/media-live/photos/000/652/custom/species-revival-thylacine-950_65255_950x384.jpg" imageanchor="1" style="clear: left; float: left; margin-bottom: 1em; margin-right: 1em;"><img border="0" src="http://images.nationalgeographic.com/wpf/media-live/photos/000/652/custom/species-revival-thylacine-950_65255_950x384.jpg" height="258" width="640" /></a></div><br /><br /><br /><br /><br /><br /><br /><br /><br /><br /><br /><br /><br /><br /><br /><br />Per leggere l'articolo integrale pubblicato su Science basta cliccare&nbsp;<a href="http://news.sciencemag.org/biology/2014/07/blue-whales-being-struck-ships">quì</a><br /><div><br /></div></div></div></div>
</div>
{% endraw %}