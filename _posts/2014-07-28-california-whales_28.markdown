---
title: "California whales"
layout: "post"
permalink: "/2014/07/california-whales_28.html"
uuid: "6317817360105507307"
guid: "tag:blogger.com,1999:blog-70455267196998696.post-6317817360105507307"
date: "2014-07-28 11:17:00"
updated: "2014-07-28 11:26:25"
description: 
blogger:
    siteid: "70455267196998696"
    postid: "6317817360105507307"
    comments: "0"
comments: True
tags:
  - Ambiente
---
A Milano la moltiplicazione dei ristoranti giapponesi ha assunto una
dimensione tale da farci dimenticare la fama acquisita col tempo dai
loro proprietari, gestori consapevoli di appartenere ad una cultura
colpevole di inseguire, cacciare e trasformare in sushi qualsiasi specie
di mammifero acquatico sguazzante in una pozza salata. Si perchè gli
amici del Sol levante oltre a essere dei patrioti con la predisposizione
al suicidio sono anche i più abili sparatori di arpioni dell'Est. E
nonostante tutto, malgrado queste due loro grandi doti, non li si può
neanche incolpare del declino della popolazione di Balenottere Azzurre,
perchè è vero, loro le cacciano come se fossero piccioni, ma non sono
gli unici a creare problemi.
Peccato! A volte è proprio salutare riversare le colpe del mondo in
testa ad un unico popolo. Non è mai giusto ma rende tutto semplice e in
fin dei conti va ancora molto di moda.
Beh non è questo il caso. *Science *spezza una lancia a favore dei
giapponesi e pubblica un articolo dal titolo "*Blue whales being struck
by ships" *in cui alza il dito medio verso le grandi navi da trasporto
colpevoli, a loro avviso, di "investire" le balenottere azzurre che
malauguratamente si trovano ad incrociare il percorso di queste scatole
di latta giganti. I giapponesi sono assolti, non lo sono tutte le
società che praticano trasporti di ogni genere via mare.
L'articolo focalizza la propria attenzione sulla drastica diminuzione
della popolazione di balene che vive nei mari affacciati sulle coste
della California. Quì infatti negli ultimi anni si è assistito ad un
inaspettato aumento dei decessi. Questo dato ha messo in allerta gli
scienziati che, a livello globale, hanno notato invece, da un certo
numero di anni, un aumento degli individui delle popolazioni di cetacei
dovuto principalmente all'emanazione di leggi in favore della
conservazione di queste specie che ne limitano fortemente la caccia. -
Le balene aumentano dappertutto tranne che da noi? - Si sono chiesti gli
studiosi dalle camicie a quadri. Strano. Molto strano.
Invece è proprio così e il motivo si spiega facilmente. La dove non
arrivano gli arpioni ci pensano infatti gli scafi delle navi a mietere
vittime e così, con il passare del tempo, si registrano sempre più
ritrovamenti di carcasse di animali deceduti in seguito all'impatto con
una di queste grosse imbarcazioni.
Se questi animali fossero molto numerosi e la popolazione "californiana"
di balenottere azzurre contasse qualche centinaia di migliaia di
individui probabilmente quei quattro studiosi americani starebbero a
coccolare i loro criceti da laboratorio ma, visto il modesto numero di
individui che compongono la grande famiglia di balenottere, all'incirca
2500 esemplari al largo della California (in tutto il mondo, in totale,
ne rimangono circa 10000), anche la morte di qualche decina di individui
può determinare un impatto importante sulla popolazione di balene che
nuota in giro per la terra.
Ovviare al problema non è semplice. Di spostare le rotte delle navi (che
spesso passano nelle aree di caccia dei grossi mammiferi) non se ne
parla, più fattibile sembra chiedere una riduzione della velocità delle
imbarcazioni in prossimità delle zone abitate da questi animali. In
questo modo verrebbe  quantomeno permesso loro di allontanarsi in tempo
dai loro "investitori".

<div markdown="1" class="img-wrapper">
[![](http://www.amosphotography.com/data/photos/146_1Blue_Whale_tail.jpg)](http://www.amosphotography.com/data/photos/146_1Blue_Whale_tail.jpg)
</div>
  
Si capisco, di questi tempi il problema delle balene non rientra
sicuramente nella lista mondiale dei dilemmi che l'umanità si trova ad
affrontare. In giro ci sono un po' di guerre, calamità naturali a non
finire, presagi e cospirazioni mondiali, false profezie Maya e pizzini
di quel furbacchione di Nostradamus che aveva predetto qualsiasi cosa
(anche la moria di balene, ne sono sicuro) e tutto fa pensare che questo
mondo faccia un po' più cagare di quanto ci saremmo immaginati qualche
secolo fa.
Pensiamo però alle nostre versioni miniaturizzate. A sollevare per un
po' i bambini dalle infinite sfighe del mondo spesso ci pensano gli
acquari. Li è pieno di pesciolini piccolini, ciccioni, colorati, carini
e "inutili", coccolosi e velenosi, pinguini e delfini e centinaia di
metri quadrati di pelouche dallo sguardo compassionevole che dilapidano
i risparmi delle famiglie italiane.
Poi passano gli anni, si cresce e si scopre che molti degli animali
visti nei vari acquari/zoo ormai sopravvivono solo in vasche/gabbie di
pochi metri quadrati e si finisce per rattristarsi di fronte alla
spiacevole sorte del mondo. Ci sono animali che però, appunto perchè
grassoni, non troveranno mai spazio nemmeno nei recinti. A questi
converrebbe pensare un po' prima di averli uccisi tutti. Dopo c'è tempo
solo per la nostalgia. Adesso, forse, si può ancora fare qualcosa. Ad
esempio pensarci. Per iniziare.

<div markdown="1" class="img-wrapper">
[![](http://images.nationalgeographic.com/wpf/media-live/photos/000/652/custom/species-revival-thylacine-950_65255_950x384.jpg)](http://images.nationalgeographic.com/wpf/media-live/photos/000/652/custom/species-revival-thylacine-950_65255_950x384.jpg)
</div>
  
Per leggere l'articolo integrale pubblicato su Science basta
cliccare [quì](http://news.sciencemag.org/biology/2014/07/blue-whales-being-struck-ships)
