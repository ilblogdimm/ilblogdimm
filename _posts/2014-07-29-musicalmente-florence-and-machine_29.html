---
title: "Florence and The Machine"
layout: "post"
permalink: "/2014/07/musicalmente-florence-and-machine_29.html"
uuid: "3618597040096387220"
guid: "tag:blogger.com,1999:blog-70455267196998696.post-3618597040096387220"
date: "2014-07-29 09:14:00"
updated: "2014-07-30 12:44:23"
description: 
blogger:
    siteid: "70455267196998696"
    postid: "3618597040096387220"
    comments: "0"
comments: True

tags:
  - MusicalMente
---

{% raw %}
<div class="css-full-post-content js-full-post-content">
<div dir="ltr" style="text-align: left;" trbidi="on"><div style="text-align: justify;">Le persone tristi, proprio perchè tristi, a volte sono noiose. Ancora più noiose sono quelle persone che, dopo essersi svegliate la mattina, aprono il cassetto del comodino e tirano fuori il sorriso della giornata e si prodigano in consigli profondi come la suola di una sneakers su come affrontare la vita, che bisogna sempre sorridere, sempre, anche se evitando di pestare una merda inciampi e vieni investito da una macchina il giorno del colloquio di lavoro più importante della tua carriera. Anche in quel caso loro riderebbero, anzi no bestemmierebbero in lingue ignote ma a te consiglierebbero di prenderla con filosofia. Loro sono da ignorare. Quei pochi individui che pensano realmente che tutto vada per il meglio sono invidiabili, loro sono il motivo per cui non ci siamo ancora estinti ma sono più rari di un quadrifoglio a Gennaio.<br /><br /></div><div style="text-align: justify;"><div class="separator" style="clear: both; text-align: center;"><a href="http://graememcranor.files.wordpress.com/2010/11/florence-the-machine-photo-3.jpg" imageanchor="1" style="clear: both; margin-bottom: 1em; margin-right: 1em;"><img border="0" src="http://graememcranor.files.wordpress.com/2010/11/florence-the-machine-photo-3.jpg" height="426" width="640" /></a></div><br /></div><div style="text-align: justify;"><i>Florence Welch</i> appartiene alla schiera delle persone tendenzialmente tristi. Una ragazza malinconica mediamente brava a scuola appassionata di canto. Una tipa sulla ventina, l'ennesima dimostrazione che dai talent vengono fuori solo artisti di serie b. I talenti veri la gavetta l'hanno già fatta a casa. Tra un ritornello sotto la doccia e una canticchiata nella propria camera.</div><div style="text-align: justify;">Florence ha canticchiato fino a quando la bacchetta magica l'ha toccata sulla fronte permettendole di esprimere al mondo la gioia conservata per anni, per i tempi migliori che sarebbero venuti.</div><div style="text-align: justify;">Nel 2007 fonda i Florence and The Machine e scrive tredici canzoni che Giusy Ferreri non riuscirebbe a partorire neanche in quindici anni di lavoro assistita da Raffaella Carrà, Rick Rubin e David Bowie.</div><div style="text-align: justify;">In sei anni la band sforna due album. Nel 2009 esce <i>Lungs</i>, l'album che considero più di pancia, pieno zeppo di gioia. Perchè le persone malinconiche, quando non si cullano nei loro problemi e le cose iniziano a girare nel verso giusto, vivono la felicità come un'esplosione interiore senza sentirsi costretti a dispiegare il proprio prontuario di sorrisetti usa e getta e frasi fatte.</div><div style="text-align: justify;"><i>Dog days are over</i>, il secondo singolo dell'album,<i>&nbsp;</i>è un'atomica di felicità. Florence è una pazza tendente alla depressione, si sa. Ma ormai quella fase della vita sta passando ed è meglio farlo sapere a tutti. La canzone parla di questo, del passato duro lasciato alle spalle, della felicità che l'ha investita all'improvviso come un treno.</div><div style="text-align: justify;">Nonostante tutto il passato è un ticchettio di orologio nel cuore della notte. Non puoi cancellarlo ma puoi prenderlo a calci fino a quando non la smetterà di ripercorrere le stesse giornate trite e ritrite. Così hanno un senso canzoni come <i>Shake it Out </i>(<i>Ceremonials</i> - 2011). Se non puoi evitare il tuo passato quantomeno scuotitelo di dosso. </div><div style="text-align: justify;">Il resto va ascoltato. Le parole spesso banalizzano i pensieri e quelle lette richiedono una digestione più lunga. Ascoltando si tagliano gli intermediari. E ci si annoia di meno. Due parole solo per <i>Rabbit Heart</i>. Se un giorno dovessi decidere una volta per tutte di tatuarmi qualcosa, un pensiero andrebbe sicuramente al ritornello di questa canzone. Senza che ci siano particolari motivi a chiarire la scelta.<br />Per il resto l'album è una collezione di pezzi radiofonicamente originali. <i>You've Got the Love </i>conclude un'opera semplicemente completa, è la rappresentazione della scala cromatica delle emozioni umane. E fa bene alla salute.<br />Passano pochi anni ed è già il momento di tornare a saltare sui palchi. Il 2011 è l'anno di <i>Ceremonials</i>. Ebbene si, Florence ha il gusto del macabro e lo conferma intitolando <i>Spectrum </i>il singolo dell'album più passato nelle radio. Per il resto cambiano leggermente i suoni. Se il primo disco poteva permettersi una certa disinvoltura nei pezzi questa volta si bada al concreto, farsi sbirciare dal grande pubblico non basta più, ora bisogna scalare le classifiche. La ricetta è semplice, le canzoni diventano più melodiche, la voce di Florence è ridimensionata, affinata per le folle. Le scorribande vocali sono lasciate a <i>Dog Days</i>&nbsp;<i>are over</i>.<br /><i>Shake it out</i>, <i>Never let me go</i>, <i>No light, no light </i>sono canzoni musicalmente diverse, pezzi di un gruppo "arrivato".<br /><i>Ceremonials</i> arriva ovunque. In radio, in discoteca, nei pub, nei supermercati, è trasmesso trasversalmente da Mtv e Virgin Radio. Ancora una volta porta i Florence and The Machine in giro per il mondo in un tour infinito, permettendo a Florence di scatenarsi sul palco correndo su e giù e facendosi inutilmente rincorrere dal solito omone della sicurezza.<br />Da allora concerti a non finire, collaborazioni con altri artisti (<i>Sweet Nothing</i> di <i>Calvin Harris</i>), colonne sonore di film (<i>Il grande Gatsby</i>), comparsate in televisione e tanto, tantissimo attivismo sui social network.<br /><br /><div class="separator" style="clear: both; text-align: center;"><a href="http://th07.deviantart.net/fs70/PRE/i/2010/173/9/1/Florence_and_the_Machine_by_escmymind.jpg" imageanchor="1" style="clear: left; float: left; margin-bottom: 1em; margin-right: 1em;"><img border="0" src="http://th07.deviantart.net/fs70/PRE/i/2010/173/9/1/Florence_and_the_Machine_by_escmymind.jpg" height="400" width="640" /></a></div><br />Verosimilmente tra non molto uscirà un altro loro album. Sarà difficile mantenere l'entusiasmo dei due lavori precedenti. Non sarà semplice conservare questo livello. Attingere al passato, per quanto difficile possa essere, ha spesso permesso a Florence di scrivere testi concentrati, densi di rabbia, felicità e spensieratezza. Immaginare il futuro di una band giovane non è semplice, le variabili in gioco sono troppe. Una cosa però è certa, le persone malinconiche hanno una marcia in più, hanno un sentimento in più a cui attingere nei momenti difficili. Alcuni la chiamano rabbia, per me non ha un nome ma genera consapevolezza di se stessi e la consapevolezza è un bagno di realismo. Ti tira un calcio nel culo quando è l'ora di svegliarsi. I Florence and The Machine prima di ogni altra cosa sono questo, un calcio nel culo in una giornata noiosa, la sveglia da ascoltare ogni mattina all'alba, un motivo in meno per rimanersene a casa a far passare il tempo, uno in più per canticchiare canzoncine nella propria camera, alla faccia del mondo.<br /><br /></div></div>
</div>
{% endraw %}