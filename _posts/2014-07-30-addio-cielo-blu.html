---
title: "Addio cielo blu"
layout: "post"
permalink: "/2014/07/addio-cielo-blu.html"
uuid: "5483839409139776821"
guid: "tag:blogger.com,1999:blog-70455267196998696.post-5483839409139776821"
date: "2014-07-30 11:30:00"
updated: "2014-07-30 11:32:38"
description: 
blogger:
    siteid: "70455267196998696"
    postid: "5483839409139776821"
    comments: "0"
comments: True

tags:
- Divagando
---

{% raw %}
<div class="css-full-post-content js-full-post-content">
<div dir="ltr" style="text-align: left;" trbidi="on"><div style="text-align: justify;"><i>"L'estate sta finendo"</i>&nbsp;canticchierebbero i <i>Righeira</i>&nbsp;in un pomeriggio qualsiasi di Settembre durante una delle ultime giornate di caldo, quando la fine dei weekend al mare si lascia alle spalle parate di ombrelloni chiuse e spiagge deserte utili al jogging mattutino. In prossimità della riapertura delle scuole la gente tornerebbe a casa con figli, palette e secchielli, carichi illegali di sabbia e ricordi di un'estate appiccicosa dall'aria pesante. Un'estate italiana come tante altre.</div><div style="text-align: justify;">Quella gente si troverebbe in difficoltà a definire l'estate attuale. Io ci provo. Sole, nuvole, diluvio. Sole, caldo, afa, nuvole nerissime, diluvio universale, cinque giorni di variabilità tendente al diluvio. Spiraglio di sole, bomba d'acqua. Spiraglio di sole, umidità autunnale. Ancora diluvio. Il sole non rimane. La costante è la pioggia, l'imprevedibilità meteorologica.</div><div style="text-align: justify;">Forse siamo oggetto di un enorme scherzo naturale e il continuo ripetersi di frasi, post, tweet che si lamentano del tempo non fanno che rendere lo scherzo ancora più riuscito. La buona riuscita farà compiacere colui che tira gavettoni sulla Pianura Padana, quello che, come se stesse lanciando un sasso in una pozzanghera, scaglia un pugno sul Seveso e una pedata al cemento di Milano. Lo stesso che ha sancito un gemellaggio climatico della nostra città con Londra e Lagos.</div><div style="text-align: justify;">Venti centimetri di acqua sul balcone alimentano la mia convinzione che il cambiamento climatico sia qualcosa di più di una teoria trattata da barbe bianche e gente dalla doppia laurea. Prendendo come riferimento gli ultimi dieci anni, di cui mi ricordo abbastanza chiaramente le estati, questa è la prima in cui tiro fuori i calzini per indossarli in casa, dormo con la finestra chiusa, mi sveglio con il raffreddore e la sera sono combattuto tra l'uscire e il non uscire per una sorta di istinto primordiale che mi fa odiare uscire quando piove e c'è umidità.&nbsp;</div><div style="text-align: justify;">Così mi comporto come se fosse il trenta settembre e mi dovessi preparare all'inverno. Non caccio i gatti quando sul divano mi si acciambellano accanto, guardo film fino a quando non mi addormento, la sera esco sorpreso che ci sia ancora luce perchè sono convinto che sia Autunno e debba fare buio, anzi sono convinto che non sia Luglio.<br />Le giornate mi sembrano tutte la copia di quella precedente. Tutte grigie allo stesso modo e le previsioni del tempo non fanno che buttare benzina sul fuoco dipingendo soli coperti da nuvolette, regalando false speranze alle persone che ancora si affidano a queste per pianificare le giornate da trascorrere all'aperto. E i giorni semplicemente passano. Scivolano inspiegabilmente via tutti uguali, anonimi, come questo tempo.<br /><br /><div class="separator" style="clear: both; text-align: center;"><a href="https://eveyonthemoon.files.wordpress.com/2013/01/20130121-233739.jpg" imageanchor="1" style="clear: both; margin-bottom: 1em; margin-right: 1em;"><img border="0" height="360" src="https://eveyonthemoon.files.wordpress.com/2013/01/20130121-233739.jpg" width="640" /></a></div><br /><br /><br /><br /></div></div>
</div>
{% endraw %}