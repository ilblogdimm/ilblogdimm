---
title: "MusicalMente: The XX"
layout: "post"
permalink: "/2014/07/musicalmente-xx.html"
uuid: "656195808468376286"
guid: "tag:blogger.com,1999:blog-70455267196998696.post-656195808468376286"
date: "2014-07-31 13:33:00"
updated: "2014-07-31 13:37:05"
description: 
blogger:
    siteid: "70455267196998696"
    postid: "656195808468376286"
    comments: "0"
comments: True
---

{% raw %}
<div class="css-full-post-content js-full-post-content">
<div dir="ltr" style="text-align: left;" trbidi="on"><div style="text-align: justify;">Se avete presente la musica da ascensore avete presente anche gli <i>XX</i>. Atmosfere soft, voci calde e sensuali, elettronica dai ritmi lenti e ripetitivi. Un po' di tempo fa ho letto <i>In acque profonde</i>, l'ultimo libro di <i>David Lynch</i>, incentrato sulla meditazione trascendentale e mi sono subito venuti in mente loro.&nbsp;</div><div style="text-align: justify;">Non sono il classico gruppo da tormentone radiofonico, molto probabilmente non li troverete mai a lottare per i primi posti della classifica degli album più venduti e difficilmente li ascolterete nelle radio più commerciali. Insomma non li troverete mai volontariamente.</div><div style="text-align: justify;">Chi guarda <i>House of Cards </i>ed è stato molto molto attento ha avuto modo di ascoltare <i>Chained </i>durante una scena "intima" della prima serie. Che puntata era? Non ve lo dico, vi ho già lasciato un indizio. A voi la soluzione.</div><div style="text-align: justify;">Loro sono così, un gruppo da sottofondo musicale. E nel loro piccolo universo Indie Pop sicuramente emergono per originalità. Salvo rarissimi casi tutte le canzoni poggiano su un ritmo minimal da cui emerge lentamente la canzone per poi concludersi così com'era iniziata, placidamente. Sconsiglio di ascoltarli in macchina, il colpo di sonno è dietro l'angolo. Il luogo ideale per apprezzarli è la propria casa o un concerto dal vivo.<br />Le fondamenta dei loro live sono costituite da due album, <i>XX (2009)</i> e <i>Coexist (2011)</i>. Se andate ad un concerto avete la fortuna di ascoltare in un'ora e mezza il novanta per cento della loro discografia. Questo è un enorme punto a loro favore ed è anche il motivo per cui, quando scopriamo un gruppo nuovo che ci piace, non dobbiamo mai aspettare troppo tempo per andare a sentirlo. Quando sarà diventato famoso spenderemo di più per il biglietto e avremo sempre qualche rammarico per le canzoni che verranno inevitabilmente omesse dalla scaletta. Con 22 canzoni all'attivo i rimpianti sono ridotti al minimo.<br />In un qualsiasi live set non mancano mai brani tratti dal primo album come <i>VCR</i>, <i>Crystalised</i>, <i>Night Time</i>, <i>Shelter</i>, seguiti da <i>Reunion</i>, <i>Chained</i>, <i>Sunset</i>,<i> Fiction, </i>questi ultimi appartenenti a <i>Coexist. </i>Le esibizioni dal vivo sono intime, coinvolgenti, non ti fanno saltare dall'emozione perchè oggettivamente non è il genere di musica che ti strappa i vestiti di dosso. Suonano invece profonde grazie alle voci di <i>Romy Madley Croft</i>&nbsp;(cantante e chitarrista)&nbsp;e <i>Oliver Sim </i>(bassista e cantante).<br />Gli <i>XX </i>sono un trio che ha tutte le carte in regola per diventare un gruppo cult. Sono ascoltati dagli hipster o almeno così mi è stato detto da chi conosce il significato del termine (a me sfugge ancora nonostante lo senta nominare tutti i giorni), e suonano un genere indefinito a metà strada tra il pop e il rock condito dall'elettronica di&nbsp;<i>Jamie Smith </i>(producer e dj della band).<br />In quasi dieci anni di lavoro di strada ne hanno fatta. Due album nei negozi di dischi, tour mondiali e una carriera coronata l'anno scorso dalla collaborazione ad una delle tante colonne sonore di <i>The Great Gatsby</i>&nbsp;intitolata <i>Together</i>.<br />Ora non resta che attendere con pazienza il prossimo impegno discografico. Con il terzo lavoro capiremo quanto potranno andare avanti senza ripetersi. Se così sarà continueranno a fare album ricchi, emotivi. Andranno avanti a dipingere i contesti delle serie televisive, a infondere serenità nei loro fans, verranno ascoltati inconsapevolmente ovunque finendo per diventare una band di culto, un gruppo per uditi fini, l'atmosfera perfetta per un qualsiasi venerdì sera.<br /><br /><div class="separator" style="clear: both; text-align: center;"><a href="http://blogs.dickinson.edu/wdcvfm/files/2012/07/the-xx-cute1.jpeg" imageanchor="1" style="clear: left; float: left; margin-bottom: 1em; margin-right: 1em;"><img border="0" src="http://blogs.dickinson.edu/wdcvfm/files/2012/07/the-xx-cute1.jpeg" height="510" width="640" /></a></div><br /><br /></div></div>
</div>
{% endraw %}