---
title: "Buchi nell'acqua"
layout: "post"
permalink: "/2014/08/buchi-nellacqua.html"
uuid: "2881354932669213966"
guid: "tag:blogger.com,1999:blog-70455267196998696.post-2881354932669213966"
date: "2014-08-01 14:35:00"
updated: "2014-08-01 14:35:36"
description: 
blogger:
    siteid: "70455267196998696"
    postid: "2881354932669213966"
    comments: "0"
comments: True
---

{% raw %}
<div class="css-full-post-content js-full-post-content">
<div dir="ltr" style="text-align: left;" trbidi="on"><div style="text-align: justify;">Mi rendo conto che spesso mi allontano dagli argomenti di discussione del blog. Divago, un po' come nella vita di tutti i giorni, o non parlo o parlo troppo. Quando parlo troppo solitamente divago.</div><div style="text-align: justify;">Ad esempio spesso mi rendo conto che il termine "ambiente" è decisamente generico. Comprende troppe cose così finisco per passare più tempo a decidere di cosa parlare che a scriverne. Poi penso che probabilmente questo è anche l'aspetto positivo del termine, mi evita di scrivere sempre di cose complicate, anche quando non ne ho voglia. Come un <i>libera tutti</i>, salva me dal dovermi scervellare a scrivere un articolo coerente e solleva i lettori dall'abisso di noia che si troverebbero a dover superare chiudendo la pagina o sopravvivendo fino all'ultimo punto. Così al termine di ogni piccola riflessione mi convinco che il termine debba restare al suo posto, li, sotto al titolo del blog.<br /><br /></div><div style="text-align: justify;"><div class="separator" style="clear: both; text-align: center;"><a href="http://media2.s-nbcnews.com/i/newscms/2014_29/573176/140718-yamal-crater-siberia-times-02_4da762115f85a6c821c1128ac73f831b.jpg" imageanchor="1" style="clear: left; float: left; margin-bottom: 1em; margin-right: 1em;"><img border="0" src="http://media2.s-nbcnews.com/i/newscms/2014_29/573176/140718-yamal-crater-siberia-times-02_4da762115f85a6c821c1128ac73f831b.jpg" height="426" width="640" /></a></div><br /></div><div style="text-align: justify;">Giusto per tenere fede alla mia indole di divagatore seriale oggi scrivo qualcosa sui <i>"crateri siberiani"</i>, quegli enormi buchi nel terreno che ogni tanto spuntano come funghi nella distesa di abeti che ha ospitati villaggi vacanze per politici, scrittori e pensatori dalla lingua lunga. Guarda caso i fatti inspiegabili avvengono sempre in luoghi semi disabitati. Arcipelago delle Bermuda, foreste dell'Oregon (Sasquatch), deserti roventi (Area 51) e qualsiasi luogo abitato da una persona ogni dieci chilometri quadrati. Non è mai atterrata una flotta aliena in una capitale occidentale. Chissà come mai. - Ci stanno studiando e si stanno preparando ad invaderci! - Urlano in coro i massimi esperti di biologiamolecolareatomicanucleareecologicoquantistica interpellati da <i>Discovery Channel</i>. Forse i crateri siberiani fanno parte di questo astuto piano interplanetario di conquista della terra. O forse sono parte di una fittissima rete di tunnel militari sparsi per tutta la crosta terrestre. Si si, possibilissimo.<br />Purtroppo ancora una volta bisogna scardinare le traballanti certezze dei complottisti mondiali. Sembra infatti che questi crateri siano solamente frutto del rilascio di metano intrappolato nel permafrost che, aiutato dalle temperature eccessivamente elevate degli ultimi vent'anni, avrebbe portato al collasso del terreno. Punto.<br />Niente alieni, basi militari, rettiliani, complotti internazionali o macchinamenti dei servizi segreti. Metano, tanto metano. E basta. Peccato perchè la Siberia si presta molto bene ai giochetti soprannaturali. Nella serie tv targata NBC, <i>Siberia </i>(quanta fantasia!!), i fattacci ultraterreni vengono esibiti magnificamente uno dopo l'altro, talmente bene che la serie non è ancora stata confermata per una seconda stagione. Allora, in mancanza di cavolate certificate, non resta che dare un'occhiata agli articoli che provano a spiegare scientificamente questi avvenimenti. Fatti che, al di la del nostro scetticismo, appaiono sicuramente strani e inspiegabili. Uno di questi è stato pubblicato ieri su <i>Nature </i>e potete dargli un'occhiata&nbsp;<a href="http://www.nature.com/news/mysterious-siberian-crater-attributed-to-methane-1.15649">qui</a>.</div></div>
</div>
{% endraw %}