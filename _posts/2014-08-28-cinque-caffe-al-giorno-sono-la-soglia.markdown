---
title: "Wicked"
layout: "post"
permalink: "/2014/08/cinque-caffe-al-giorno-sono-la-soglia.html"
uuid: "7140909988303118208"
guid: "tag:blogger.com,1999:blog-70455267196998696.post-7140909988303118208"
date: "2014-08-28 13:02:00"
updated: "2014-08-28 13:08:59"
description: 
blogger:
    siteid: "70455267196998696"
    postid: "7140909988303118208"
    comments: "0"
comments: True
tags:
  - Ambiente
---
Cinque caffè al giorno sono la soglia che separa un consumo equilibrato
di caffeina da un "abuso". C'è chi al giorno ne beve dieci o più e chi
assume altre sostanze dal suffisso -ina. Bevendone quattro sento di
essere più fortunato di entrambi, persino del fumatore medio della *Pall
Mall* light più light in circolazione. Nessuna traccia di vestiti
puzzolenti, niente mani ingiallite, al massimo un'ingiallimento lieve
dei denti e polmoni annebbiati solo dall'inquinamento. Un gesto
metodico, preciso, senza scopo. Proprio come portare la sigaretta alle
labbra. Ma più sano, perchè quattro caffè al giorno non fanno male.
Parola di *Piero Angela*. Come la maggior parte degli stimolanti genera
dipendenza ed abbraccia forte cacciatori di pause alle macchinette e
possessori di capitali immobilizzati su chiavette. Dove non arriva la
"macchinetta" ci pensa la Moka. Svitala e aggiungi acqua fino a quando
bagna la valvola, appoggiaci sopra il filtro e riempilo di caffè fino al
bordo. Stai alla larga dalla "montagnetta", è affascinante come *Kate
Moss* ma rovina tutto come *Mosley* beccato in un'orgia con la divisa
nazista. Riavvita il tutto, appoggialo sul fornello acceso e aspetta
qualche minuto. Rifallo altre quattro volte e avrai buttato **560
litri** d'acqua per qualche **centilitro** di brodaglia amarognola (ogni
tazzina di caffè ne richiede circa **140**). C'è chi suggerisce di
sostituire il caffè con il tè (ha un'impronta idrica minore) ma berne
quattro tazze al giorno fa figo solo se sei un ex tossicodipendente
californiano e poi chi ci restituirebbe il tempo speso a cercare ogni
ora un cesso per pisciare? Ecco appunto, nessuno.

<div markdown="1" class="img-wrapper">
[![](http://rack.1.mshcdn.com/media/ZgkyMDE0LzA1LzI0L2E4L29yZ2FuaWNjb2ZmLjg2NjZhLmdpZgpwCXRodW1iCTEyMDB4OTYwMD4/d03fc22a/613/organic-coffee-text-final.gif)](http://rack.1.mshcdn.com/media/ZgkyMDE0LzA1LzI0L2E4L29yZ2FuaWNjb2ZmLjg2NjZhLmdpZgpwCXRodW1iCTEyMDB4OTYwMD4/d03fc22a/613/organic-coffee-text-final.gif)
</div>
  
Allora il consiglio per chi è incapace come me di abbandonare la dolce
via del consumismo è continuare a consumare, si, ma più eticamente.
Della serie, l'ambiente continuerà a patire un po' di più per soddisfare
i miei vizi ma questi almeno daranno lavoro a piccole aziende del terzo
mondo più rispettose dell'ambiente delle grandi lobby occidentali. Per
farla breve, meglio il caffè del commercio equo e solidale di quello dei
grandi marchi. Meglio nella sostanza e nel "contenuto ecologico".
Potrebbe costarvi un terzo di più di quello che vedete sponsorizzato in
televisione ma almeno saprete che è frutto del lavoro di piccoli e medi
agricoltori che operano su scale di produzione ridotte e non di
coltivazioni estensive con il relativo impatto che queste apportano
all'ambiente circostante. Ahh!! E mi raccomando, state alla larga dalle
cialde. Sono come la mela nel giardino dell'Eden, una volta compiuto il
peccato originale non c'è "Padre Nostro" che tenga. E *George Clooney*
continuerà in ogni caso a bere il suo Tè verde sul lago di Como.
Se avete cinque minuti date un'occhiata a questo simpatico video che
tesse le lodi del caffè:

<div class="youtube">
<iframe src="//www.youtube-nocookie.com/embed/OTVE5iPMKLg?rel=0" frameborder="0" allowfullscreen></iframe>
</div>