---
layout: post
title: Sogno ozone desto?
date:   2014-09-23 10:00:00
categories: Blog
comments: True

tags:
 - Ambiente

---


E così il buco dell'ozono sembra si stia "richiudendo". Dopo più di trent'anni di ricerche
si cominciano ad apprezzare i primi risultati concreti ottenuti a seguito del divieto di utilizzo 
dei CFC (Clorofluorocarburi) in campo industriale e commerciale.

![Ozono](/assets/ozone_1979-2008.png)

Le prime avvisaglie di un intaccamento dello strato di ozono furono notate già negli anni '70. Da allora 
il fenomeno venne studiato e approfondito in lungo e in largo fino a quando si rese chiaro il contributo dell'
uomo nell'assottigliamento di questo sottile strato di gas che impedisce a una parte della radiazione 
ultravioletta di raggiungerci (in particolare le componenti UV-B e UV-C). Si arrivò così alla conferenza di Montreal
del 1987 durante la quale venne decisa la progressiva riduzione della produzione di CFC.
Nel corso degli anni i Clorofluorocarburi sono stati sostituiti dagli HCFC (Idroclorofluorocarburi) e HFC (Idrofluorocarburi), 
entrambi dei gas serra meno aggressivi nei confronti dell'ozono. L'effetto possiamo iniziare a misurarlo solo adesso.
Anzi c'è chi lo fa per noi. In questo caso la NASA che in cinque secondi ci permette di osservare l'evoluzione 
del fenomeno dal 1979 al 2013. Buona visione.

[Evoluzione dello strato di ozono dal 1979 al 2013](http://ozonewatch.gsfc.nasa.gov/ozone_maps/movies/OZONE_D1979-09%25P1Y_G%5e1280X720.MMERRA_LSH.mp4)


