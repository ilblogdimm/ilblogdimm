---
layout: post
title: A proposito di razzi
date:   2014-09-26 14:27:00
categories: Blog
comments: True

tags:
 - Divagando

---



Sei mesi fa, praticamente all'insaputa del mondo, è uscito l'ultimo album di John Frusciante, "Enclosure". La cosa non rappresenta di 
per sé una notizia dal momento che, nel corso degli anni, Frusciante ha abituato i suoi fan ad aspettarsi un regalino discografico
più o meno ogni anno. Ciò che colpisce di questa nuova uscita è il lancio. E non può esserci termine più azzeccato dal momento che l'artista ha scelto di
spedire nello spazio, a bordo di un razzo, una copia del suo nuovo album prima che questo fosse messo in vendita.
Un video disponibile sul suo sito ufficiale documenta la fase di preparazione che ha preceduto la partenza del "missile". Sempre sul suo sito era possibile, nei
giorni precedenti all'uscita del cd, scaricare un'app in grado di fornire in ogni istante la posizione dell'oggetto orbitante. 
Durante il giro attorno alla Terra infatti, ai fan che ogni giorno si trovavano nell'area sorvolata dal razzo, era possibile ascoltare gratuitamente in anteprima 
i nove pezzi inediti dell'album. Infine l'8 Aprile, al termine del suo viaggio durato sette giorni, il prezioso oggetto orbitante ha concluso il suo periodo di attività ed "Enclosure" è stato definitivamente messo in vendita.

{% img /assets/74415-Sat-JF14_launch.jpg %}

Ecco, ora lasciando cadere le vesti di espositore ed indossando quelle di consigliere, suggerirei la visione del video a due gruppi di persone, gli esperti militari nordcoreani e i responsabili del lancio a vuoto dei due satelliti del sistema Galileo. I primi nel corso degli anni hanno dimostrato di non avere grande feeling con la balistica e il moto parabolico mentre gli europei hanno appena gettato al vento 150 milioni di euro e qualche hanno di progresso sparando fuori orbita due satelliti ormai irrecuperabili. Se solo l'onorevole Razzi avesse avvisato Kim, se solo tutti avessero visto prima questo video...

{% youtube Lst7D-iP3UQ %}

