---
layout: post
title:  "Levante - Manuale Distruzione"
date:   2014-10-03 13:00:00
categories: Blog
comments: True

tags:
 - MusicalMente

---

L'anno scorso quando ho sentito per la prima volta su Radio Deejay "Alfonso" ero sicuro, ma proprio sicuro, che Levante sarebbe stata una delle tante cantanti
da singolo e poi chi si è visto si è visto. Nonostante quel "che vita di merda" cantato nel ritornello avesse un qualcosa di liberatorio ero
convinto che artisticamente non sarebbe riuscita a superare l'inverno. Poi l'inverno è arrivato e con lui "Memo", il secondo singolo estratto, e le mie
convinzioni si sono sbriciolate in fretta. Poco dopo, a Marzo, è uscito Manuale Distruzione, l'opera prima dell'artista sicula-torinese. Così ho ricalibrato ancora una volta il mio pensiero su - beh forse durerà fino alla prossima estate ma non andrà oltre. Fortunatamente così non è stato.
Quest'estate Levante è stata in tour in giro per l'Italia, io ho comprato il suo album e in men che non si dica mi sono trasformato in un suo grande fan smettendola una volta per tutte di fare l'hater a tutti i costi.

{% img /assets/LEVANTE.jpg %}

Manuale Distruzione è un album semplice, esplosivo, un po' Eddie Vedder, un po' Stadium Arcadium (Red Hot Chili Peppers) e, come direbbe Stanis La Rochelle in Boris,
- molto molto italiano. E non è un peccato, anzi.
Da noi sono tanti i gruppi/cantanti melodici trasvestiti da rocker e pochi sono quelli che il rock lo fanno veramente. E spesso non vanno in giro ad autocelebrarsi.
Levante, a mio avviso, fa parte di quest'ultima categoria. un po' di rock ce l'ha nel sangue, un po' tanto. E si sente.
Quindi lasciate perdere i ritornelli alla Ligabue e le frasi da soap opera in stile "Marco se n'è andato e non ritorna più". Quì non ne trovate e non correte il rischio
di ammazzarvi dalla noia al secondo minuto di ascolto. Che poi c'è a chi quel tipo di canzoni piace ma quello è un altro discorso.
Il messaggio è chiaro fin dalla prima traccia dell'album. Chitarra a volontà. Tanto sentimento e un po' di malinconia in "Non stai bene" e "Cuori d'artificio", voce spaziale
in tutti i brani, "Nuvola" e "Farfalle" i miei preferiti, seguiti da "Memo" che mi aveva già folgorato lo scorso inverno al momento dell'uscita.
Poi va be c'è "Alfonso", il tormentone riuscitissimo dell'estate 2013 e "Duri come me", la canzone che ogni volta mi fa pensare, Levante deve essere una che per arrivare li si è fatta il culo. E dopo tutto, si sente.
Che Manuale Distruzione sia un grande primo album è ormai appurato. A metterlo nero su bianco ci ha pensato l'Academy Medimex che ha conferito il premio di Miglior Opera Prima del 2014 proprio a Manuale Distruzione. Incassato il premio è ora tempo di altre sfide e così presto Levante volerà in Europa per un mini tour di quattro serate che questo mese toccherà Lugano, Bruxelles, Colonia e Berlino. All'estero sicuramente apprezzeranno. Dopo speriamo di rivederla dalle nostre parti. Con la stessa carica e con un album nuovo. Preghiamo.

{% youtube sKlUy8jYsgM %}
