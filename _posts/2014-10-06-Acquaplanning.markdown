---
layout: post
title: Acquaplanning
date:   2014-10-06 10:00:00
categories: Blog
comments: True

tags:
 - Ambiente

---


Due giorni fa è uscito sul Post un articolo dal titolo "Perchè risparmiamo l'acqua corrente?". La tesi portata avanti dal post è la seguente: risparmiare
un po' di acqua in Germania, in Italia o in qualunque altro paese occidentale non migliorerà la condizione dei paesi africani interessati da una scarsa disponibilità
idrica. L'articolo riprende un pezzo scritto una decina di giorni fa sul Wall Street Journal e sottolinea l'inutilità di certi comportamenti largamente praticati in Germania 
come chiudere i rubinetti mentre ci si insapona le mani o preferire la doccia al bagno. Molti studiosi sostengono che risparmiare l'acqua spesso non solo è inutile 
da un punto di vista ambientale ma è anche controproducente perchè può causare danni alle fognature dovuti alla scarso scorrimento delle acque e alle infrastrutture
nelle città che, come Milano, ogni tanto hanno le metropolitane bagnate dalla falda.
Lascio ai lettori qualsiasi commento quindi commentate, commentate pure. Io aggiungo solo che si dovrebbe risparmiare acqua più per una questione etica che per amore 
dell'ambiente. La disponibilità di acqua nei paesi africani continuerà ad essere scarsa perchè dovuta principalmente alle condizioni climatiche di quei paesi. Ciò non ci autorizza in ogni caso a fare tre docce al giorno e a lavare la macchina ogni mattina. Laddove vi siano problemi di tipo economico e legati alle infrastrutture la soluzione 
non può essere quella di far passare il messaggio "fregatene che tanto di acqua ce n'è lo stesso" ma consiste, ad esempio nel caso delle fogne, nel trovare un modo per far 
scorrere i liquami con minori flussi di acqua. Altrimenti, se mi è concesso fregarmene a metà, un giorno mi convincerò che posso fregarmene completamente e a quel punto vienimi 
a spiegare che si, posso fregarmene, ma non così tanto.

{% img /assets/Acqua.png Acqua %}


Clicca [quì](http://www.ilpost.it/2014/10/03/risparmio-acqua/) per leggere l'articolo pubblicato su Il Post e [quì](http://online.wsj.com/articles/theres-too-much-water-in-germany-but-that-wont-stop-people-from-sharing-bath-water-1411957801) per leggere l'articolo pubblicato sul Wall Street Journal.

