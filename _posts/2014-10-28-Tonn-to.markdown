---
layout: post
title: Tonn...to
date:   2014-10-28 14:20:00
categories: Blog
comments: True

tags:
 - Ambiente

---

Su alcune cose arrivo sempre un po' in ritardo. Per forza di cose. Se dovessi tenermi aggiornato ogni giorno su tutto quello che mi interessa qualcuno dovrebbe
perlomeno concedermi due ticket a fine giornata. Due di numero. E già non sarebbe male. In mancanza di caritatevoli finanziatori nei tempi morti, tra una fermata della metro e l'altra, un capitolo noioso di "Underworld" e l'altro (perchè dalla prima alla trecentesima pagina sono tutti pesanti allo stesso modo), scorro la Home di Twitter e incappo in una classifica stilata un paio di anni fa da Greenpeace.
Ad essere bacchettate, questa volta, sono le aziende che producono le scatolette di tonno che tutti impilano negli armadietti delle proprie cucine. Molte di queste aziende
vengono infatti incolpate di perseguire pratiche di pesca che comportano un impatto notevole sull'ecosistema marino. In base a questo e a molti altri criteri di valutazione, Greenpeace ha espresso il proprio giudizio sui principali marchi che è possibile trovare sui ripiani dei supermercati italiani. Il risultato è il seguente:

{% img /assets/Greenpeace-classifica-tonno.jpg tonno %}

Con mio grande stupore, aprendo l'anta della cucina di casa mia, scopro che le scatolette ordinatamente impilate sulla mensola appartengono proprio a uno di quei marchi da inferno dantesco. Così ripenso a quando, illuso, mi ero convinto che quei pescioloni fossero pescati da una ciurma di capitani McAllister con le mani rotte dalle funi - Ah, che tonn...to!


Clicca [quì](http://www.greenpeace.it/tonnointrappola/rompiscatole/index.html) se vuoi saperne di più sulla classifica "Rompiscatole".