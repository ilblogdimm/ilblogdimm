---
layout: post
title: Pront?!
date:   2014-11-12
categories: Blog
comments: True

tags:
 - MusicalMente

---

Il rap ha due meriti, è semplice e riesce a vendere parlando sempre delle stesse tre cose. Poi c'è un dato di fatto, ma non riguarda solo il rap.
Le canzoni vendono anche se non vengono capite. E questo è scontato se si pensa alle hit mondiali che vengono trasmesse in radio ogni giorno. Basti pensare
ai testi di Rihanna, tanto sconci quanto popolari. Meno scontato, ma altrettanto interessante, è che un italiano non capisca un rapper italiano. A me capita quasi sempre quando ascolto Antonio Riccardi, in arte NTO', un rapper cresciuto nel quartiere Marianella di Napoli co-fondatore, assieme al suo compare Luca Imprudente (Luchè), del duo Co'sang. Nel 2012 i Co'sang si sono sciolti e ognuno è andato per la sua strada. Qualche mese fa è uscito il nuovo album di Ntò dal titolo "Stirpe Nova". Ascoltandolo sono capitato su "Pront?!", pezzo ermetico da un minuto e mezzo scarso. 
Se per capirlo serve una Stele di Rosetta per sentirlo bastano le orecchie. E se ti sembra che parli dei massimi sistemi credilo fino in fondo e non andare a guardare la traduzione. Altrimenti poi scopri che parla sempre di quelle tre cose e ti senti come quando ti suona la sveglia e sei nel momento clou del sogno. Spaesato dal sonno. 

{% youtube f7APel27wLU %}



 




