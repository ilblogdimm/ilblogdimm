---
layout: post
title: I follow rivers
date:   2014-11-18 14:30:00
categories: Blog
comments: True

tags:
 - Ambiente

---

Pur essendo un instancabile ottimista rimango un po' scettico riguardo alla reale efficacia del piano #italiasicura. Hashtag a parte, confrontando i fondi stanziati per le
opere di riqualificazione idraulica del fiume Seveso, 141,2 milioni di euro [(fonte: Regione Lombardia)](http://www.territorio.regione.lombardia.it/shared/ccurl/884/805/italiasicura_progetto_seveso_presentazione.pdf), con i fondi stanziati in due anni dal piano #italiasicura, circa 2,66 miliardi di euro [(fonte: Governo)](http://italiasicura.governo.it/site/home/dissesto/obiettivi.html), viene da porsi la stessa domanda che ci si fa il sabato sera, guardando il contenuto del portafoglio, prima di uscire. Basteranno?
Chi lo sa...anzi mi sbilancio, secondo me no. Con quei soldi, tirando la coperta fino a scoprirsi le caviglie, si potrebbero sistemare una ventina di fiumi come il Seveso.
Poi però viene in mente il sussidiario delle elementari e quella lista infinita di affluenti maledetti da imparare a memoria e si scopre che in Italia di fiumi ce ne sono 1200 e di questi, 58 sono più lunghi di 100km. Va bene, non tutti sono interessati da problematiche di tipo idraulico e molti, anche per questioni geografiche, probabilmente non causeranno mai i disastri dei nostri Lambro e Seveso, ma il dubbio resta, quei soldi basteranno a mettere l'Italia al riparo dal rischio idrogeologico? E ancora, che senso ha mostrare una tabella di numeri senza poter vedere quali sono i progetti realmente interessati da questi investimenti? Io non lo colgo. 
Apprezzo quindi lo sforzo comunicativo ma penso che questo dovrebbe essere accompagnato da una maggiore trasparenza. Altrimenti l'effetto è quello del vetro satinato. Vedi e non vedi. E ti girano i coglioni.
 
{% img /assets/italiasicura.jpg italiasicura %}



