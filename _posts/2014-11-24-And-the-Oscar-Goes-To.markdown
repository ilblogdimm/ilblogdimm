---
layout: post
title: And the Oscar Goes To...
date:   2014-11-24 15:00:00
categories: Blog
comments: True

tags:
 - Divagando

---

C'è crisi. Di quella economica ormai sappiamo così tanto che è come se non ce ne avessero mai parlato. Poi c'è la crisi in Ucraina, l'alluvione, l'aumento dell'astensione alle ultime elezioni regionali, la perdita di consenso del governo e insomma le cose anzichè migliorare nel complesso peggiorano o nel migliore dei casi rimangono così come sono. Per fortuna ci sono ancora tante cose che funzionano in questo nostro bel paese. Prendiamo le serie tv, anzi le web series. Forse in questo periodo siamo stati distratti dalle solite 
americanate mainstream, tipo True Detective o robaccia del genere, e non ci siamo accorti di quello che stava succedendo proprio sotto ai nostri occhi. Mentre guardavamo speranzosi l'ultima puntata di "The Walking Dead" la fuori stava accadendo qualcosa di innovativo che avrebbe lasciato il segno negli anni a venire. Una storia completamente nuova da raccontare a chi è in grado di apprezzare il duro lavoro che sta dietro ad una telecamera. La serie in questione si chiama "The Lady" ed è l'opera prima di Lory Del Santo - Ma non era una showgirl? Sceneggiatrice, regista, all'occorrenza cameraman, Lory Del Santo è la Vince Gilligan de' noantri. Lo "humour inglese" fa da cornice a questa stagione dal grande contenuto emotivo accompagnata dalla professionalità e dalla fortissima personalità degli attori chiamati ad interpretare ruoli spigolosi e dalle mille sfaccettature - Ma Costantino Vitagliano non era mica un tronista? Insomma guardare il pilot, della durata di 12 minuti, è d'obbligo, così come lo è chiedersi: a questo punto ha ancora senso aspettarsi qualcosa dal ritorno di Twin Peaks? Forse si.

{% youtube V8rIvnQD-JI %}

