---
layout: post
title: I giorni della merla
date:   2015-02-02 13:00:00
categories: Blog
comments: True

tags:
 - Divagando

---

{% img /assets/Out-of-mind.jpg out of mind %}

Lì c'era da dare dello stucco perchè veniva giù l'acqua eh! E meno male che l'ho messo io se no non l'avrebbe messo nessuno. Veniva giù l'acqua, andava stuccato. E per fortuna, meno male che c'ero io e l'ho messo su altrimenti andava tutto in malora. Poi vai a dare la colpa a Berlusconi che ti veniva giù l'acqua in casa. Lui almeno le case le sapeva costruire, perchè era un genio, lo sai no? Te l'hanno mai raccontata la storia di come ha fatto Berlusconi a diventare un genio? Nooo? Allora te la racconto io. Andava alle elementari e aveva una maestra molto molto bella così un giorno lui l'ha guardata negli occhi e le ha chiesto se voleva sposarlo. Lei rimane un po' così, un po' sorpresa gli da un buffetto sulla spalla e lo sbilancia, lui cade e finisce con la testa sul muro e boom!!! In quel momento è diventato un genio. Perchè era un genio, lo sai? D'altronde uno per avere tutti quei miliardi un po' genio deve esserlo per forza. Adesso raccomando agli anziani di attaccarsi bene che a Cascina Burrona finiscono tutti nel burrone. Si chiudono le porte, il treno riparte e il peggio per fortuna è passato. Dicevo che Berlusconi è un genio e aveva preso Shevchenko che era un campione, mica come quelli di adesso. Ma certo, hai ragione, lo pagavano miliardi. Ma lo pagavano miliardi perchè se li meritava. E tutti che urlavano *Sheva!! Sheva!!* quando faceva gol. Mica come questi qua di adesso che prendono una fortuna e non combinano niente. Te la ricordi la Gina Lollobrigida? Ecco anche lei era bravissima e sapessi quanto guadagnava la Gina Lollobrigida! Tantissimo ma perchè era una grande attrice. E la Gregoraci invece? E' giovane, è bella, ha sposato il Briatore, che anche lui è un imprenditore e di successo ne ha fatto, ha allevato il Falco ma alla fine non sa fare niente. Il contrario di Sheva. E comunque avevo l'acqua in casa e nessuno che voleva mettere a posto. Beh vivo da solo dirai tu, ma qualcuno quella parete lì la doveva stuccare perchè avevo l'acqua in casa e nessuno faceva niente. Che questi giorni fa anche freddo, più di settimana scorsa e dicono che alla fine nevicherà, hai letto vero? Ah volevo chiederti, mi daresti il tuo numero? - Me lo chiedi tutte le volte che ci vediamo, non te lo do il mio numero - Va be te lo chiedo così, giusto per chiedere. Non è che me la prendo se mi dici di no. Comunque non ti preoccupare, magari quando ci conosceremo meglio cambierai idea - Ahahah non penso - Lo sai che questi sono i giorni della merla? Fa un freddo boia e mi veniva giù l'acqua in casa, così ho preso lo sgabello e sono salito su a stuccare per bene e adesso è tutto sistemato, asciutto come prima. Approposito, tu lo sai come ha fatto Berlusconi a diventare un genio?





