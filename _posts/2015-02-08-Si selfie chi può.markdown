---
layout: post
title: Si selfie chi può!
date:   2015-02-08 17:30:00
categories: Blog
comments: True

tags:
 - Ambiente

---

{% img /assets/Ghiacciaio.jpg ghiacciaio %}

Guardando i mucchietti di neve chimica a bordo strada verrebbe quasi da chiedersi se è vero che i ghiacci si stanno sciogliendo, i mari alzando, se il riscaldamento globale esiste davvero o è il parto di menti catastrofiche. Se nevica sui marciapiedi nevica anche in montagna. O almeno così dovrebbe. In realtà i ghiacciai aumentano ma sono più piccoli. Cresce il loro numero e diminuisce la loro superficie. Negli anni del boom economico se ne contavano 824, oggi il censimento condotto dalla Università Statale di Milano in collaborazione con Comitato Ev-K2-CNR e Levissima ne aggiunge 72 evidenziando però una riduzione della superficie totale dai 609 chilometri quadrati degli anni '80 ai 368 di oggi.
Tutto va peggio nonostante i cannoni in patria sparino più neve che proiettili. Più piste per gli sportivi, più Soci, più olimpiadi invernali al mare. Le spruzzate invernali fanno sembrare sempre tutto normale, immutato negli anni. Che ci sia qualcosa che non va lo capiscono meglio gli Alaskani, gli abitanti delle isole del Pacifico, quelli con l'acqua alla gola che si trovano la casa erosa dal mare. A Shishmaref, villaggio costruito in Alaska a una cinquantina di chilometri dal circolo polare artico il mare, innalzandosi, ha iniziato ad erodere le coste e il permafrost su cui era stato costruito il paesello ha iniziato a sciogliersi. Stessa sorte senza ghiaccio dall'altra parte del mondo per i pacifici isolani. Isole Cook, Stati Federati di Micronesia, Nuova Zelanda, Nuova Guinea, Samoa, Isole Salomone, Tonga, Tuvalu, Vanuatu, Palau, Niue, Kiribati, Nauru. I sommersi aspettano di essere salvati dalla comunità internazionale impegnata (più che altro a parole) a finanziare opere per contrastare l'azione del mare e la riduzione delle emissioni di gas serra. Intanto si finanziano Soci russe, si scia a Dubai, si selfa in pista, si drifta nei parcheggi e se non si è pacifici come Spongebob ancora non si apprezza l'importanza di vivere sommersi. 


Clicca [*Quì*](http://www.levissima.it/mappa-dei-ghiacciai-italiani) per dare un'occhiata ai ghiacciai italiani. [*Quì*](http://www.huffingtonpost.it/2015/01/05/quel-villaggio-ucciso-dal-clima-che-cambia-_n_6417012.html?utm_hp_ref=ambiente) e [*Quì*](http://www.huffingtonpost.it/2013/09/14/isole-del-pacifico-a-rischio-atlantide_n_3926278.html) invece trovi gli articoli che l'Huffington Post ha dedicato a Shishmaref e alle isole del Pacifico. Buona lettura. Buona domenica.