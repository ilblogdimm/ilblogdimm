---
layout: post
title: Scottato dal volo
date: 2015-02-24 14:30:00
categories: Blog
comments: True

tags:
 - MusicalMente

---

{% img /assets/MATISSEJAZZ.jpg Icaro %}

Una cosa intelligente da fare i giorni scorsi, se questo fosse un blog serio, sarebbe stata quella di commentare la vittoria de *Il volo* al *Festival di Sanremo*. Ma essendoci così poco di serio quì dentro fortunatamente sono stato sollevato dall'incombenza di dover dire qualcosa al momento giusto. E poi fino al giorno delle premiazioni non sapevo neanche che fossero in gara quindi anche volendo...va be insomma contro ogni pronostico hanno vinto e dieci giorni dopo un'idea me la sono fatta perchè, Amish a parte, siamo ormai tutti collegati con il mondo. Ascoltiamo, leggiamo, vediamo, condividiamo tutto, anche quello che non ci piace, che se dovessimo solo spendere due lire per ogni cosa inutile che abitualmente subiamo confermeremmo la nostra fama di risparmiatori seriali. Nooo ma dai, scherzavo. Non volevo dire questo, non fraintendetemi, *Il blog di MM* rimane un blog validissimo. Magari non proprio serio tipo gli articoloni a tutta pagina di *Stella* ma comunque una paginetta interessante. E poi, a volte, giunge anche a conclusioni sorprendenti del tipo: è inutile che ce la raccontiamo, agli italiani nella musica piace l'amore tagliato spesso, così universale e assoluto da non appartenere a nessuno. Quello di chi pretende un riscatto in tre minuti di canzone e subito pensa come sono bravi e allo scoccare del quarto non ricorda una parola anche se sono tutte così belle, tutte così uguali. E si autocompiace.

Il trionfo de *Il volo* è la vittoria di una musica senza immaginazione. Superficiale per scelta, scontata nella sua mancanza di un significato nascosto, nell'assenza di un qualche messaggio indecifrabile che fa si che le canzoni più belle raccontino una storia attualizzabile da chiunque, personale per ciascuno di noi. Un po' di tempo fa ho visto un'intervista fatta a *Fabrizio de Andrè*. L'intervistatore chiese a *de Andrè* cosa pensava del fatto di essere un punto di riferimento per i giovani dell'epoca (si parla degli anni '80). Lui rispose: "Probabilmente perchè io a mia volta ho avuto dei punti di riferimento culturali precisi". Se quelli de *Il volo* avessero pensato ai loro punti di riferimento culturali avrebbero visto manichini in bianco e nero, al massimo un *Albano*. Non si sarebbero accorti di essere fuori tempo massimo, di cantare il nulla infiocchettandolo con un nastro di seconda mano, logoro e vecchio di decenni. Se avessero avuto i mezzi per potersi riascoltare criticamente avrebbero capito di essere ridicoli. Se ne sarebbero resi conto loro stessi e sarebbero tornati in Malesia a cantare canzoni agli stranieri, a riempirsi la testa di gel e belle convinzioni. Inevitabilmente non si sarebbero accorti che negli anni '70 c'era chi senza strizzare l'occhio alla telecamera cantava storie più profonde de *Il grande amore*, gente che nelle canzoni usava meno articoli determinativi e più cervello. Meno visualizzazioni. Più sensazioni.

{% youtube 95AqtTMqn2s %}   