---
layout: post
title: Total eclipse of the...heart
date:   2015-03-20 17:30:00
categories: Blog
comments: True

tags:
 - Ambiente

---

A guardar bene non è che le energie rinnovabili risolvano proprio tutti i problemi, anzi, a volte ne creano di nuovi. Prendete l'eclissi solare di oggi. Oscura per qualche ora mezza Europa, rischia di causare un blackout continentale e chi lo va a spiegare agli ambientalisti che in casi come questi le polverose centrali a carbone sarebbero tornate utili? 
Non i catastrofisti, per l'amor di Dio, che con questi eventi ci pagano il mutuo e quando sentono odore di cataclisma piangono dalla gioia. Chi altri? Nessuno nessuno? Va be se tutti si tirano indietro rispondo io, ma non aspettatevi una risposta esaustiva che ne so appena un pochino di più della vostra portinaia ma mai quanto l'internet che ne sa sempre una più del diavolo. 
Vi ricordate le *Converse All Star*? Sono uscite qualche decennio fa, per anni sono state ignorate, poi un giorno sono state rilanciate e da allora sono entrate nelle scarpiere di mezzo mondo. L'energia solare si è comportata all'incirca allo stesso modo. E' possibile sfruttarla da decenni ma negli ultimi tempi viene utilizzata con molta più decisione, un po' anche per moda. Come per le *All Star*. Il trend attuale, o meglio dell'ultimo decennio, è installare impianti fotovoltaici ovunque. Sono "green", costano molto ma sono finanziati dallo Stato e possono consentire alla famiglia media un po' più di autonomia energetica rispetto a prima. Hanno un solo piccolo difetto, dipendono dalla luce per poter produrre energia. Milioni di case con i pannelli solari, 90 Gigawatt, più del 10% dell'energia solare mondiale è prodotta in Europa. E cosa succede se la luce in Europa "scompare"? Succede che potremmo ritrovarci al buio perchè potremmo non riuscire a soddisfare la domanda di energia con altre fonti (dieci anni fa i pannelli solari non erano diffusi, non come ora, e il problema non si poneva). Quindi cosa si fa? Anzi cosa si farà? Probabilmente si cercherà di compensare in altri modi il deficit energetico cercando di produrre quell'energia con altre centrali (es: idroelettriche, turbogas), ottimizzando la gestione dell'energia in circolazione, spegnendo qualche led della televisione in più. 

{% img /assets/Eclipse.jpg  Eclipse %}  

Ma in fondo, a pensarci bene, sarebbe molto più divertente non fare nulla e vedere cosa succede. Il blackout ci sarà veramente? Se così fosse avremo un motivo valido per sorprenderci. Altrimenti dovremo aspettare altri 11 anni...che palle.