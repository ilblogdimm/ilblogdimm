---
layout: post
title: It's dissing time!
date: 2015-04-10 08:30:00
categories: Blog
comments: True

tags:
 - MusicalMente

---

Sono giorni caldi per il rap italiano. Appello ai corrieri. Smettetela di consegnare *Il Fatto Quotidiano* a *Fedez*. Ritirategli vocabolari, enciclopedie, settimanali, allontanatelo dal *blog di Grillo*, chiudetelo in casa al riparo dai corrotti e dai complotti che poi pensa gli sia venuta l'illuminazione e intitola un singolo *L'amore eternit*. Ahia, troppo tardi. L'ha già fatto. Allora lasciate stare.
Due giorni fa è uscito a sorpresa il nuovo album di *Fabri Fibra*, *Squallor*, con il video di *Il rap nel mio paese* ad anticipare l'uscita del disco fisico, prevista per il 14 Aprile. Voi non dovete fare niente. Ci pensa lui a mandare a quel paese *Fedez* via *Youtube* e lo fa a modo suo: *"Non uso mai l'inglese / ora faccio un'eccezione: fuck Fedez"*.

{% img /assets/fabri-fibra-squallor.jpg fabri fibra %}

Ma d'altronde si sa, nel rap si parla sempre delle solite due cose e ci si insulta per amore dello spettacolo, non per odio ma per teatralità, per far parlare di sè. A giudicare dal numero di articoli che hanno riportato il dissing rivolto a *Fedez* direi che il rapper di Senigallia è riuscito nell'intento di pubblicizzarsi e lanciare il suo album in uscita. Ne ha parlato anche *Andrea Scanzi* sul *Fatto*, quello letto da *Fedez* (e in passato anche dal sottoscritto, sigh).
Insulti a parte è una settimana interessante. Da due giorni è disponibile su *Youtube* il video musicale di *L'amore eternit* che vede appunto *Fedez* duettare con la rossa *Noemi* ed è il caso di spezzare una lancia a favore del primo. I duetti gli escono sempre bene, vedi *Magnifico* con *Francesca Michielin*. Poi i testi sono quello che sono ma d'altronde non si può sempre pretendere la perfezione. Non da lui almeno. Voltando pagina invece, sul numero di Aprile di *Rolling Stones* si può leggere un'intervista a *Don Joe* che parla del suo nuovo lavoro in uscita a Maggio dal titolo *Ora o mai più*. Come per *Thori & Rocce (2011)* sono previste circa un miliardo di collaborazioni con altri artisti. Se siete interessati vale la pena di dargli una letta. Cambiando genere sempre su *Youtube* c'è il nuovo singolo dei *Florence + The Machine*, *St Jude*, una specie di ordigno inesploso. Quattro minuti ben spesi. Poi c'è *Levante* che la bomba l'aveva già lanciata l'anno scorso con *Manuale Distruzione* e tornerà a breve con il disco nuovo (il 13 Aprile è a Milano al *Fabrique*). Infine i *Club Dogo* che pubblicano sempre su *Youtube* una versione di *Dieci anni fa* che vede la collaborazione di *Fabri Fibra*, ebbene si ancora lui. Che dire? Spesso ci si lamenta dei messaggi negativi trasmessi dal rap italiano. Lo si fa ignorando l'esistenza di gente come *Ace Hood*. Lui si che è un tamarro di razza. Da noi al confronto sono tutti dei dilettanti. Meglio accontentarsi.

{% youtube djE-BLrdDDc %}  



Clicca [*quì*](http://www.ilfattoquotidiano.it/2015/04/08/fabri-fibra-contro-fedez-itunes-scoppiata-guerra-rap/1573283/) per leggere l'articolo di Andrea Scanzi sul dissing di Fabri Fibra nei confronti di Fedez.