---
layout: post
title: Klingande - Fabrique - 30/04/15
date:   2015-05-04 00:00:00
categories: Blog
comments: True

tags:
 - MusicalMente

---

Il primo Maggio mi sono distratto e non ho visto il concertone. In compenso la sera prima un po' per caso sono andato a sentire *Klingande* al *Fabrique* di Milano. *Klingande* fa il dj e di conseguenza ha un pubblico per lo più giovanissimo. *Klingande* è **[*Jubel*](https://www.youtube.com/watch?v=Vtm2GtHYheA)**, la hit che l'ha lanciato nel Settembre 2013. Le atmosfere sono quelle estive col sax in grande spolvero a conferma del fatto che ogni tanto l'evoluzione tocca anche il campo della musica elettronica. Meno suono martellante alla *Paul Van Dyk* (ha suonato al Fabrique il 24 Aprile) e più cantato. Una critica? Secondo me il sax suonato dal vivo in un djset non c'entra molto. Non siamo mica al *Blue Note*. Fine della polemica. Facendomi portavoce dei sacri insegnamenti di *Top Dj* ricordo che il criterio universale per giudicare la bravura di un dj è la sua capacità di far ballare la gente. *Klingande* ci è riuscito. Un punto in più. Per il resto, a parte la comparsata dei *Red Hot Chili Peppers* condensati nell'ennesimo, approvato, remix di *Otherside*, non ho potuto apprezzare appieno la setlist. Confesso, non conoscevo un pezzo. D'altronde non posso mica ascoltare tutto di tutti. Fine dei piagnistei. 

{% img /assets/klingande.jpg klingande %}

Cosa ha fatto *Klingande* dal 2013 ad oggi? Sostanzialmente quattro singoli, in ordine di uscita *Punga*, *Jubel*, *Only God Can Save Our Soul* e *Riva*. Non ha inventato molto, **[*Riva*](https://www.youtube.com/watch?v=w5GVPJ3EwZo)** ricorda un po' il remix di **[*Reckoning Song*](https://www.youtube.com/watch?v=KRAMNWzfjcg)** di *Asaf Avidan* ma il genere nel complesso funziona e la dimostrazione è il successo dei suoi singoli a livello mondiale che l'hanno già portato sulle console di mezza Europa, *Tomorrowland* e *Ultra Music Festival* inclusi. E questo senza dubbio è merito suo. Quindi che dire? Complimenti a lui. Ah dimenticavo, *Klingande* è un duo...ma sul palco ne vedrai sempre e solo uno. 

Rimanendo in tema, il 17 Settembre 2014 è uscito *Take U There*, il primo singolo frutto del progetto dal nome *Jack U* del duo *Skrillex* (il 20 Giugno suona a Milano all'**[*Estathe Market Sound*](http://www.estathemarketsound.it/)**) + *Diplo*. Non male.

{% youtube C9slkeFXogU %} 
