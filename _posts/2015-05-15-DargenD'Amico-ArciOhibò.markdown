---
layout: post
title: Dargen D'Amico - Arci Ohibò - 09/05/15
date:   2015-05-15 16:30:00
categories: Blog
comments: True

tags:
 - MusicalMente

---

Il clima è tropicale. Il locale è grande ma ci sono troppe persone e nessuna finestra. I tre ventilatori in croce muovono l'aria scaldata da tutti quei corpi ammassati l'uno contro l'altro. Più che rinfrescare diffondono una specie di Scirocco che porta l'aria calda avanti e indietro per la sala aggiungendo, con il passare del tempo, aromi di ascella metropolitana e ciabatta di gomma dura coi buchi. Non c'è deodorante che tenga. Il clima è pesante. All'afa si aggiunge l'arsura provocata dall'impianto luci. Sembra di stare in uno spiazzo di cemento a Manaus. La voglia di evadere è forte. La sensazione è di essere una medusa sdraiata sul bagnasciuga. Nel mio caso il logo sintetico della t-shirt che indosso si sta incollando alla pelle. *"Dannazione, lo sapevo che avrei fatto una cazzata a mettere questa maglietta in un locale seminterrato"*.

{% img /assets/Edipo.jpg Edipo %}

Le luci si spengono per riaccendersi sul palco. Sopraggiunge *Edipo* in giacca e fazzoletto nel taschino, sprezzante del caldo. Scorre il repertorio saltellando qua e là davanti al pubblico, canta è **[*Colpa del fonico*](https://youtu.be/ncb2OiCGqlc)**, spazia nel repertorio alternando singoli dal ritornello riuscito come **[*Sarei molto più bello*](https://youtu.be/m0XJianXNPU)** e **[*Terra*](https://youtu.be/iWFnuxPAgLM)** a canzoni più a lume di candela come **[*I nudisti del Mar Baltico*](https://youtu.be/jRgAMOEUWlw)**. Dà energia alla serata, malgrado il caldo asfissiante. Promosso a pieni voti.
Mezzora vola e non ci si rende nemmeno conto del cambio sul palco. Arriva *Dargen D'Amico* accompagnato da *Matteo Bennici* al violoncello. 
*- Avete problemi respiratori? -* chiede *JD'* al pubblico dell'Ohibò ancora prima di iniziare con un mash-up di **[*Ode in volontaria*](https://www.youtube.com/watch?v=HS3CN5uJtL4)** e **[*Arrivi. Stai scomodo e te ne vai*](https://www.youtube.com/watch?v=LDhT0kHO-NM)**. I live di Dargen D'Amico, per sua stessa ammissione, sono spesso una via di mezzo tra un concerto e un jukebox anche se è sempre complicato capire quanto sia involontaria la scelta. La sensazione è quella di assistere ad una esibizione quasi improvvisata con una scaletta liquida che cambia forma in base alle richieste del pubblico. 
L'album più suonato è *D'iO*, l'ultimo lavoro dell'artista milanese uscito a inizio anno. Tra le canzoni più richieste figurano **[*Amo Milano*](https://youtu.be/a3Vp432vm8Q)** e **[*Modigliani*](https://youtu.be/vH1OxKR_Hvo)** accompagnate da **[*La mia donna dice*](https://youtu.be/UVctuGcw3H4)**, 
**[*Essere non è da me*](https://youtu.be/16eodsUD6-4)**, **[*L'universo non muore mai*](https://youtu.be/0VivA-ftwVk)**, 
**[*Io, quello che credo*](https://www.youtube.com/watch?v=0xKtyQIir0M)** e **[*La mia generazione*](https://youtu.be/bM-oI-xkYLw)**, il secondo singolo dell'album. *Vivere aiuta a non morire (2013)* è l'altro lavoro molto presente nella scaletta con **[*Il presidente*](https://www.youtube.com/watch?v=CPstOANlxTA)**, **[*Continua a correre*](https://www.youtube.com/watch?v=Rv1FnbSAduI)**, **[*E' già*](https://www.youtube.com/watch?v=0h4_sHzZKHs)**, **[*Bocciofili*](https://www.youtube.com/watch?v=Sk51TwpUtb4)** cantata con *Mistico* richiamato per l'occasione sul palco, **[*L'amore a modo mio*](https://www.youtube.com/watch?v=dNAf2n0VGqU)**, **[*A meno di te*](https://www.youtube.com/watch?v=HcMPanlAMik)**. Insomma non c'è di che lamentarsi. Ai romanticoni sono dedicate *Malpensandoti* e **[*Odio volare*](https://www.youtube.com/watch?v=i5ccZCwxLcA)** di *Cd (2011)*, agli zarri **[*La cassa spinge*](https://www.youtube.com/watch?v=mpJ0PtRIrZY)** (una delle canzoni più richieste nei live, va detto). Ai nostalgici di *Di vizi di forma virtù (2008)* vanno **[*Sms alla Madonna*](https://www.youtube.com/watch?v=7oYJGmhYraM)** e **[*Low cash*](https://www.youtube.com/watch?v=kpvkM_hG5nw)**, la *Puro Bogotà* di *Dargen D'Amico* cantata a memoria anche dal buttafuori. Completano la setlist **[*Festa festa*](https://www.youtube.com/watch?v=d5NTPDG7Js0)**, altro tormentone estivo di qualche anno fa e **[*Ma dove vai (Veronica)*](https://www.youtube.com/watch?v=niy3tg1p-7c)**. 

{% img /assets/JD'.jpg JD' %}

A *Dargen D'Amico* si perdona tutto. Ci si dimentica dell'afa e dei soldi spesi per la tessera Arci. Si giustificano l'improvvisazione e le pause, a volte troppo lunghe, tra una canzone e l'altra con l'unicità della sua ironia e del suo modo di scrivere, con quegli occhiali a specchio perennemente indossati. Se potessi riavvolgere il nastro e ritornerare a sabato scorso cambierei solo due cose. Aggiungerei alla scaletta il duetto con *Edipo* annunciato per almeno dieci minuti e non realizzato per mancanza dell'usb contenente il brano (le consultazioni con il backstage e lo smanettamento al mixer hanno reso credibile la motivazione) e una canzone, **[*Van damme*](https://www.youtube.com/watch?v=OKPMZ8rIY-M)**, che non sono mai riuscito ad ascoltare dal vivo e a quanto pare non è neanche tra le più richieste dal pubblico. Per il resto ripeterei tutto, magari il 1 Giugno al *Big Bang Music Fest* di Nerviano (Mi). Magari con un po' più di ossigeno. Chi lo sa.

Il consiglio per il weekend è di ascoltare questa canzone di *Murubutu*. *Murubutu* è un rapper che insegna filosofia e storia al liceo classico. Si vocifera che di questi individui ne nasca uno ogni dodicimila anni. L'anno scorso è uscito *Gli ammutinati del bouncin'*, il suo ultimo disco. Questa è forse la canzone più bella dell'album. Vi farà scendere la lacrimuccia. 

{% youtube 5ewLMMxENMw %} 



