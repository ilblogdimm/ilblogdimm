---
layout: post
title: Crookers - Circolo Magnolia - 22/05/15
date:   2015-05-25 17:00:00
categories: Blog
comments: True

tags:
 - MusicalMente

---

Venerdì sera, mentre molti andavano al *Wired Next Fest*, io andavo con un po' di timore a sentire *Crookers*. Perchè timore? Perchè *Crookers* è un mix letale di batterie e percussioni. Fonde il mondo dell'elettronica con quello della musica rap, suona un genere istintivo senza fronzoli campati in aria. La musica di *Crookers* è, per ammissione dello stesso *Phra*, ignorante. Non vuole essere una musica sofisticata da club, piuttosto un genere da ghetto. E' quanto di più lontano esista dal "già sentito" e quando c'è in ballo l'ignoranza non puoi mai stare tranquillo. Il timore era dovuto quindi al potenziale putiferio che in effetti c'è stato ma dal quale sono uscito indenne, riportando a casa valori ed effetti personali.

{% img /assets/crookers-750x400.jpg crookers %}

*Crookers* nasce come un duo composto da *Phra* e *Bot*. Dopo la loro separazione avvenuta nel 2012 il progetto *Crookers* è portato avanti dal solo *Phra* che venerdì sera al *Magnolia* ha suonato brani per lo più tratti dall'ultimo album, *Sixteen Chapel* (2014), rendendo la setlist fresca, quantomeno al sottoscritto, alternando pezzi nuovi tipo **[*Picture this*](https://www.youtube.com/watch?v=CmhXhJ3SE4s)** a brani rap italiani come **[*Barbie vs. Marley*](https://youtu.be/p0DVJ-cRyw8)** e a pezzi che hanno reso il duo popolare in tutto il mondo come **[*Day 'n' Night*](https://youtu.be/WSWrepLjTKc)**. In mezzo un po' di tutto, **[*Hummus*](https://youtu.be/YYwlWWvIGyk?list=PL6212ABB1A283FB9B)** da *Dr. Gonzo* (2011), **[*La cassa spinge*](https://www.youtube.com/watch?v=MKKc89aJES8)**, sempre presente, e tanta trap music. Nota negativa: l'esibizione, se così si può definire, di *DumbBlonde* che ha "cantato" un suo nuovo pezzo di cui non ricordo nemmeno il nome. Testo con più parolacce che parole. Ignoranza a palate. Zero ironia. Da far gelare il sangue. Nota positiva: il finale con **[*Hey ya*](https://youtu.be/PWgvGjAhvIw)** degli *Outkast*. Travolgente.
*Crookers* divide il pubblico tra gli amanti del genere che apprezzano la mescolanza tra elettronica e hip hop e quelli che in questa musica vedono solo ripetitività e assenza di melodia. Io mi aggiungo ai primi.
Chi ha apprezzato il djset di venerdì sera potrà risentire *Crookers* il primo Giugno al *Big Bang Music Fest* di Nerviano, nei pressi di Milano. Invece il modo migliore per farsi un'idea abbastanza completa dell'artista in dieci minuti può essere guardare questa bella **[*intervista*](http://www.vice.com/it/video/crookers)** realizzata da *Vice* e ascoltarsi il pezzo qua sotto. Poi ognuno deciderà da che parte schierarsi. 

{% youtube tZxCg7zUPi8 %} 

