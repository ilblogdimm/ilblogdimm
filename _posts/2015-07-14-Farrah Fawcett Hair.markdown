---
layout: post
title: Farrah Fawcett Hair
date:   2015-07-14 12:00:00
categories: Blog
comments: True

tags:

 - MusicalMente

---

L'estate è il momento delle sparate e degli annunci. Le mini-glaciazioni, l'afa improvvisa. Le canzonette latineggianti tirano solo tre mesi all'anno ma ti sembra di sentirle da sempre. Siamo sicuri di poter sopportare **[*El Mismo Sol*](https://www.youtube.com/watch?v=aNHwNreDp3A)** tutto questo tempo? C'è già chi scommette sul tormentone estivo. *Radio Deejay*, sempre attenta, punta su *I Know There's Gonna Be (Good Times)*, singolo estratto da *In Colour*, il secondo album solista di *Jamie XX*. Anche quì c'è del ritmo latino ma il giusto, quanto basta per farsi apprezzare dalle radio. *Young Thug* fa emergere la vena hip-hop che contraddistingue i live di *Jamie XX* ma che per forza di cose non può essere espressa negli album degli *XX*. Che dire. Finalmente qualcosa di nuovo per radio. Ieri è uscito anche **[*il video del nuovo singolo di Levante*](https://www.youtube.com/watch?v=Mak7OHLVFoU)**, *Le Lacrime Non Macchiano*. Semplice, giovane, vitale. *Levante* sa di nuovo, non parla di estate e stasera suona gratis alla darsena di Milano al *Beck's Unacademy*. Come si fa a non andarla a sentire?   

{% img /assets/levante1.jpg levante %} 

Ci sono gruppi punk giovani che scopiazzano le cose giuste. Si chiamano *Ceremony* e a sentirli si potrebbe pensare ad una rinascita di *Ian Curtis*. La chitarra calante, quello stile, quella voce, il titolo della canzone, *The separation*. Ma non sono i *Joy Division*, sono quattro ragazzi californiani che hanno capito che punk non significa per forza *Ramones*. *The L-Shaped Man*, il loro nuovo album, merita un ascolto.
Tra le novità c'è *Andrea Nardinocchi*, cantante italiano scovato, cresciuto, svezzato da *Dargen D'amico* che ha pubblicato a metà Giugno il nuovo album *Supereroe*. Da ascoltare *L'Unica Semplice*, un altro tuffo nel passato, questa volta in chiave pop.
Di là dall'Atlantico *Dan Auerbach* lavora ad un progetto parallelo ai *Black Keys* dal nome *The Arcs*. Il loro nuovo album *Yours, dreamly* esce il 4 Settembre. Ma sono già disponibili un paio di singoli. L'ultimo, *Outta My Mind*, fa inevitabilmente pensare al duo di Akron. Con qualche rimpianto, torneranno mai a suonare a Milano?
Ma ci sono anche tanti nuovi pezzi rap. A dover scommettere tutto con una pistola alla tempia ci sarebbe da puntare su *Come guarda una donna*. *Giuliano Palma* è sinonimo di estate e la canzone promette di diventare la *P.E.S.* dell'estate 2015. Anche se poi, alla fine di tutto, come guarda una donna non è che si capisca proprio proprio bene. Da tenere d'occhio c'è *Guè Pequeno* che è sul trampolino di lancio o forse è già decollato con *Interstellar* a cui partecipa *Akon* che può piacere o non piacere ma è il *Matthew McConaughey* della situazione.    

<iframe src="https://embed.spotify.com/?uri=spotify:user:ilblogdimm:playlist:18xW32STjuB9uJFwStgoZw&theme=white" width="500" height="500" frameborder="0" allowtransparency="true"></iframe>

Di nuove uscite ce ne sono a decine. Ci sarebbe da parlare della **[*nuova hit di Giusy Ferreri con Baby K*](https://www.youtube.com/watch?v=GCPQ6_F-xfo)** ma i morti non si toccano. E se proprio bisogna rivangare il passato basta andare indietro di un anno. Tra tutte le canzoni che escono e usciranno quest'estate, indipendentemente da quello che accadrà, un posto sul podio andrà sempre riservato a questo pezzo dei *Capital Cities*. Perchè *André 3000* è un *Pharrell Williams* non ancora sbocciato. Anche lui viene dal rap, anche lui fa tantissime cose di cui nessuno è a conoscenza (collaborazioni, film, cartoni animati...) anche lui guarda sempre avanti e di tanto in tanto esce dal bozzolo fa qualcosa ed entusiasma le persone. Fa venire in mente *Dance Dance Dance*. Il walkman, i nastri, il protagonista che passa tanto tempo in macchina, ascolta cassette su cassette e tantissima radio. "A volte mi succede, una cosa da niente riesce a toccare la mia parte più vulnerabile". Lui ci riesce sempre.

{% youtube _OTRIp6nxB0 %} 

