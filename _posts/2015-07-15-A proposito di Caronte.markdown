---
layout: post
title: A proposito di Caronte
date:   2015-07-15 12:00:00
categories: Blog
comments: True

tags:

 - MusicalMente

---

{% img /assets/Mecna.jpg mecna %} 

A proposito di Caronte e rimandi infernali. Se ti cola il sudore dal naso pensare ai tropici difficilmente ti farà stare meglio. E vedere profili aggiornati, altrui, palme in copertina, altrui, stati di apparente spensieratezza, altrui, ti avvicineranno sì alla fede ma dalla porta sul retro. Non vorrai mica dare adito ad un'enciclica sui peccati capitali? Il diavolo sta nelle piccole case. Sotto falso nome. Si chiama "Vacanze 2015". Si nasconde dietro agli scogli sullo sfondo delle tue foto al mare, nella sabbia tra le dita dei piedi degli altri. Fa invidiare tutti. E il papa sarebbe costretto ad impugnare la bic, scriverebbe ai vescovi che toglierebbero la Montblanc dal fodero di velluto rosso per scrivere ai sacerdoti che convincerebbero i diaconi che la penna allontana dalla parola del signore e visiterebbero le diocesi di persona accompagnati da autisti, abiti sfarzosi e scarpette su misura, intonse. Riformerebbero il catechismo, ne aggiornerebbero il programma. E sarebbe comunque troppo tardi. La burocrazia seguirebbe i suoi tempi e nel frattempo rimarresti a contorcerti le budella tra il caldo, il tuo, il sudore, il tuo, e le vacanze. Quelle degli altri.   
Si può però assecondare Caronte ascoltando il caldo, il sudore e la polvere. Immaginandosi in uno di quei filmacci da pennichella con tanti pistoleri orgogliosi alla *John Wayne* e *Johnny Cash* come sottofondo. Oppure c'è la tecnica dell'opposto. Corri una maratona pensando ad una scampagnata nel bosco. Senti caldo e pensi al freddo. Non funziona mai. Ma a voler sperimentare si può provare ad ascoltare il *Disco Inverno* di *Mecna*. Provando a ripetersi in testa *Non Sono Quì* fino a svenire. Le altre canzoni stanno in mezzo, tra l'autunno e il deserto.   

<iframe src="https://embed.spotify.com/?uri=spotify:user:ilblogdimm:playlist:77o6P9jzXTFdYNiCGMAVCS&theme=white" width="300" height="380" frameborder="0" allowtransparency="true"></iframe>



