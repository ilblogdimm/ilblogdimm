---
layout: post
title: Digitalesimo
date:   2015-07-20 12:00:00
categories: Blog
comments: True

tags:

 - MusicalMente

---

Se ti piacciono i ritornelloni probabilmente non apprezzerai questo post. Non ti piace l'EDM? Allora ti ci ritroverai. Ascolti la musica che passa in radio? Probabilmente non hai gli anticorpi adatti. Ti piace la musica commerciale? Potrebbe non piacerti quello che ascolterai, ma non si sa mai. Ami le formule, i suoni e le strutture ricorrenti? Quì non troverai flauti, trombe, sax, voci ammiccanti e intonazioni perfette. No, non fa proprio per te. Se vai ad una serata ti piace "ballare"? Aia! Associ il verbo "ballare" a parrucconi e salotti rinascimentali? Allora ci siamo. Ma sappi che le critiche non si contano. - E' ripetitiva - Tutti si muovono per i cavoli loro - Non si può ballare - Non è orecchiabile - Non conosco mezza canzone - Non mi piace.

{% img /assets/SBC.jpg sbc %}
  
Sappi che esiste un triumvirato non dichiarato che fa del "casino" uno stile di vita. Viene dal punk, dall'ambiente hip-hop, veste giacche di pelle, New-Era, maschere, jeans stretti, magliette larghe, sa suonare strumenti musicali oppure no. Fa musica elettronica che non ascolterai mai per sbaglio. Fa musica "strana", va detto. Ma se la cercherai saprai dove trovarla. Per lo più all'estero dove si è meno viziati e con le orecchie un po' più aperte. Ogni tanto la troverai anche in Italia. Ma non pensare all'*Heineken Jammin' Festival*. Ripensa invece alla scaletta di artisti dell'edizione appena passata del *Festival di Sanremo*. Ti ricordi il pezzo di *Raphael Gualazzi*? Qualche tuo parente più attempato avrà sicuramente sorriso al facciotto pacioso di *Gualazzi* guardando con disprezzo l'individuo mascherato che lo accompagnava. Quel tizio è uno dei tre. Si chiama *Sir Bob Cornelius Rifo* ma potresti averne sentito parlare anche come *The Bloody Beatroots*. E' uno dei producers italiani più affermati all'estero. Ha collaborato con *Paul McCartney*, *Tommy Lee* (*Motley Crue*), *Steve Aoki*, *Youth*. E' uno dei pochi artisti italiani a partecipare ai festival musicali internazionali che contano (vedi *Rock Am Ring*, *Tomorrowland*...) ma se c'è da collaborare con *Gualazzi* lo fa. D'altronde perchè no? Tutte esperienze in più, tutte conoscenze acquisite. 

{% youtube rWNl8DSDicw %} 

Degli altri due si è già parlato qualche tempo fa. Ripassino istantaneo. **[*Crookers*](https://www.youtube.com/watch?v=ckeEWYVBdXM)** prima era un duo. Adesso il progetto è stato assorbito dal solo *Phra* che mantiene il nome e ha appena pubblicato il nuovo disco, *Sixteen Chapel* (nome usato volutamente per sottolineare l'ignoranza di qualche americano che chiama in questo modo la Cappella Sistina). Lo scorso Maggio ha suonato a Milano dopo qualche anno di latitanza.   
**[*Boys Noize*](https://www.youtube.com/watch?v=t0yHAgDICno)** è un producer berlinese. Ha collaborato con mezzo mondo, da *Snoop Dog* ai *Chemical Brothers*. Fa techno ma state tranquilli, è un bravo ragazzo. Anche lui è appena venuto a suonare in Italia. Dei tre è quello meno mainstream. Qualche settimana fa ha pubblicato un nuovo singolo, *100*, in collaborazione con *Tiga*, un dj/producer canadese.   
Cosa hanno in comune questi tre? Tutti hanno più di trent'anni. Tradotto, hanno più di dieci anni di esperienza alle spalle. Tutti e tre non fanno musica che passa in radio, tutti e tre sono molto più interessanti della maggior parte dei producers passati dalle radio (*Avicii*, *Calvin Harris*, *Kygo*...). Non seguono le logiche e i trend musicali del momento ma hanno un suono che li distingue. Spaventano? Un po' si, non potendoli mai ascoltare non ci si può mai veramente fare l'orecchio e questo fa sì che quando li si ascolta una volta, magari per sbaglio, magari con la luna di traverso e il mal di pancia, subito li si associa a rumore e pasticche dai colori strani. Come li si apprezza? Basta andare a vivere un mesetto nel nord *Europa* e uscire la sera. *Berlino*, *Amsterdam*, *Amburgo*, *Londra* vanno benissimo. Altrimenti, per i milanesi, basta buttare l'occhio una volta al mese agli eventi del *Circolo Magnolia*. In ogni caso, se non frequentate spesso l'ambiente, vi sentirete un po' come la *New Horizon* che vede *Plutone* per la prima volta. Se no, più comodamente, il segreto è starsene a casa, partire da un suono conosciuto ed esplorare, alzando il volume al massimo, sperando che i vicini si abituino o traslochino in fretta.

<iframe src="https://embed.spotify.com/?uri=spotify:user:ilblogdimm:playlist:2uFA82kCQIfLZ61SxAWmJx&theme=white" width="300" height="380" frameborder="0" allowtransparency="true"></iframe>

